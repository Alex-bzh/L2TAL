de barokpracht van die energievorm, wankel op die speldepunt, maar onberoerd, statisch, potentieel!
het besef dat dit slechts even duurt!
de opbloei om `e`en moment te vullen!
maar compleet, tot in de uithoeken!
tot alles kapseist!
wat een aanblik!
wat een gekreun, een gejammer!
terwijl het geschiedenis is!
de dag nu is aangebroken!
de verbrokkeling van de aloude eenheid!
de wens van enkelen!
van de sterken!
zij die het kunnen verdragen!
het begin van de ontelbare variaties!
het gezang binnensmonds en erbuiten!
maar altijd geleid door het luisteren, gericht op het onderscheid dat nu zo vlug dreigt verloren te gaan.
maar gered!
behouden voor wie het wenst!
schijnbaar vernield voor wie het uitjouwt, maar in hun kuddegeraas duikt het toch weer op, glimlacht, zonder wrok, verschuift hier en daar wat, haalt de smaken dooreen, verbastert de kleuren.
een gekleurde naam, een oponthoud.
lafenis die het grommen bedelft.
als de onopgemerkte leeuw zich loswoelt, zijn manen schudt, zijn staart heft, vlug, heel vlug met zijn achterpoten over de grond schraapt, helemaal vanuit zijn spierbundels, met het achterlijf laag, net als voor de sprong, en het zand doet opstuiven, de losse bedelvende massa, - is dat het begin van de hypnose.
alles staat weer stil, ademloos.
iets moet worden gezegd, geroepen, iedereen weet het en geen mens die ertoe komt.
alles is zo luchtig en ijl, en toch zal hier iets gebeuren.
als het eerste lompe, onhandige gebaar ( zo is het altijd! ) gevallen is ( bijna letterlijk ), begint ook het schreeuwen en krijsen.
o, n`u maar eerst vergeefs en zo boordevol paniek en lafheid dat de mensenhaat hier en nu er alleen maar door toeneemt.
ook bij degenen die hun haat uit hun lijf roepen.
ook bij de stille grieners.
nee : geen liefde, alleen maar haat.
geen onderlinge haat.
stemt voor en tegen bij zitten en opstaan, zwerft als een verloren man in het gebied van de opinies, cre`eert er zijn vijanden om een ongepast lachje, of keert de zaken om : zoekt uit wie hij iets in de weg legde en die hij nu uit perfectionisme uitdaagt zich tegen hem te keren, rust niet tot zij steigeren, trappelen, hem verontwaardigd met de vinger wijzen, hoewel ze het hele geval bijna vergeten waren, slaat dan toe zonder nog aan het waarom te denken, net alsof hij zelf het onschuldig slachtoffer is.
of : nooit richtlijnen geven.
doen alsof alles lang geleden voorgoed werd voorgeschreven.
zwijgen en wachten tot de kritiek van buiten de vergadering binnensijpelt, later : {binnen}stroomt, -stormt.
geen paniek dan, niet alsof het voor het eerst werd opgemerkt, - nee : doen of d`at nu het hoogtepunt is van een lang gevolgde evolutie, en streng ingrijpen, precies op basis van de z. g. langdurigheid, met de mogelijkheid stilzwijgend te beschuldigen ( blik, verzuurde expressie, e. z. m. ).
maar alles chaotisch gespuid, geen houvast, zodat de cyclus op elk ogenblik kan herbeginnen, ter meerdere glorie van wie hier de touwtjes vasthoudt en tijdig doorknipt.
of nog : het oor te luisteren leggen ( het oor van anderen natuurlijk, zich daaraan nooit zelf bezondigen uit vrees voor echt kwetsende geruchten ), steunpunten bezitten, wispelturigen aan zich binden door ze altijd te geloven, te vertrouwen, in alle omstandigheden rustig en ernstig aan te horen zodat ze heel zelfzeker en tegelijk grilliger worden, met vuur spelen, proberen hoe ver ze kunnen gaan in het bezoedelen, insinueren, beschuldigen en bijvoorbeeld alle grappen, ironiserende in- en uit{valletjes}, lichte, heerlijke, onschuldige toetsen en schakeringen, woordspelingen vernietigen, verkleuren, bleken tot egale ernst, tot waardigheid, tot ultieme bedoeling, - en zo die andere ernst ontmoeten, de bemoedigende hoofdknikjes die beteugelen, aanwakkeren, ter bestemming brengen.
drempelvrees heet de keerzijde, opgefokt tot hypochondrie.
intelligent ordenen en nummeren hadden het kunnen verdrijven.
tot het opnieuw kon vertrekken vanaf het nulpunt, zonder spoor van materiaalmofheid.
uitputting die neerkomt op een teveel aan geheugen.
of op een gedetailleerd plannen van de toekomst, remmen, herleiding, vergelijking, inschakelen in de monotonie.
nog dieper vreet in, zich te blijven herinneren wat moeheid eigenlijk is en hoe ze aanspoort tot wachten, tot accumulatie van ditmaal z. g. nuttige onderdelen die kunnen samengevoegd tot haar veel moediger, actiever evenbeeld.
hoop die ze voorspiegelt en die ( of het hier anders kon! ) niet meer wordt vergeten.
zo blijft ze de aanvoerder, de leiding gevende figuur.
er is list en berekening nodig ( niet te veel : listige, nieuwe val die dan wordt opgesteld! ) om aan haar heerschappij te ontkomen.
doen of men verrast werd in de slaap, zodat onschuld kan worden geveinsd.
het rekken van romp en ledematen is een na`ief schouwspel dat met een niet meer achterdochtige, zelfs wat afgewende blik wordt bijgewoond.
niemand let op de overgang naar vlugge ori`entatie, vastlegging van het panorama, aanduiding van de trefpunten.
het gesprek dat wordt aangeknoopt, kan nooit de naam" dialoog" krijgen : er worden alleen sluiertjes gelicht, brokstukken aangeboden van een bilaterale, maar complete gedachtengang.
hoe mooi indien de lijnen werden doorgetrokken van hier tot ginder!
maar hoe weinig strategisch, hoe ondiplomatisch!
de afwezige blik, de slaperige ontdekking van de dubbelster ( immers : door ze niet te fixeren ), kan nog worden volgehouden.
de overgang van de nacht naar de dag schakelt het wantrouwen volledig uit.
er is slechts leedvermaak met wie zich zo moeilijk aanpast.
intensivering dus van de uitputting, wat gespannen observatie uit{lokt} en aan-, hetgeen hier niets anders betekent dan ontmoedigende schouderklopjes waartegen alleen spontaan raffinement opgewassen is, een injectie met actieve bestanddelen corrosie.
de massale verschuiving van geselecteerde pions dringt het overleg binnen als eerste oorzaak.
later eerbiedig erkend, bewierookt.
een voetstuk begeeft niet onder wat stuifzand.
( in het verflauwende klotsen is de herhaalde tuimeling van te lichte objecten duidelijker te zien dan tevoren, toen schuim en diepgang nog breking suggereerden. ) hellingen zetten aan tot haast, alsof de ruimtelijke rekking moet vergoed door een krimping van de tijd nodig om een rand, een kust te bereiken.
tegen de eindstreep van het westen aan wordt de stof verdicht.
een continent is een goed excuus voor brandschatting, lichtende sporen die over de huid worden gekrast en overblijven als verkleurende tekening : witte pijn, purperen kou, rode besmetting.
wat liefde is, wat `e`en woord wil zeggen zowel over excrement als over volschreven lening, - de bitterste verwijten klampen er zich aan vast.
eens zover doorgedrongen bekom je een bedremmeld zwijgen met een bodempje uitstel, een belofte die zich zelf een belofte doet.
de manische drup die depressieve druipstenen opbouwt, aantast, bevuilt, - veronachtzaamd, verontwaardigd wegglijdt.
een groot, lamlendig beeld uitgezakt aan de tenen, betast door tientallen opgewonden dwergen die het niet wilden, niet wisten, alleen op aanstichting lieten gebeuren en omdat het er nu eenmaal was, moest het dan maar gepolijst, verplaatst, in een verre toekomst verkleind worden : hernieuwde inertie, hernieuwde hysterie.
terwijl de tegenstand zich toespitst op late, goed afgeronde verschijnselen, schokt de aanval uit in lachjes en hoofdknikjes.
monumentaliteit is een herinnering aan afgoden.
wat niet door slavernij kan worden bereikt, wordt op kniehoogte gehouden : een doorwaadbare kreek.
de herinnering aan de ademloze ( lees geboeide ) ogenblikken vervaagt tijdens de ademloze ( lees amechtige ) momenten.
ook wat nog moest komen, had de vaart van de verbeelding, de woeste snor van de profeet van sils-maria.
met waarschuwende klopjes op de tussenschotten voor wat zich wil laten verrassen ; noem het insluiten, grillig vergroeien.
het woord" bevrijding" hier laten opduiken om het direct weg te wuiven.
te zwaarwichtige samenvatting ditmaal van iets wat niet meer nodig is.
de verworven dapperheid niet laten ondermijnen door spookbeelden.
durven te denken dat het eigenlijk als is gebeurd.
wat nl. vlug moest gebeuren.
distanti`ering, - en nu zelfs al iets meer.
al wat eruit volgt, ermee samenhangt : spijt voor de verbreking van het innig contact ; het ijle gevoel dat men geen duizeligheid wil noemen ; het woord" onnatuurlijkheid" dat op de tong ligt en dat iemand wel eens zal te horen krijgen, in wat voor verband ook.
maar zich toch in de situatie nestelen.
niet weten of trouw of verraad werd bedoeld en in welke mate.
in hoeverre voortdurend verraad een vorm van trouw is.
weer op beide wedden.
menen dat het de verwijdering alleen maar kan aanwakkeren.
maar er veel minder zeker van zijn.
oorzaak van nieuwe onbevreesdheid.
ditmaal omdat het niet anders kan, iets wat weer moet overwonnen worden.
de vasthoudendheid daarin maakt alles luchtig, - heel onverwacht natuurlijk.
geen schijn meer van strenge procedure.
er is een kantelen en dooreenschuiven van niveaus dat vrolijk stemt, - uitdrukking zonder bijbedoelingen. . .
een samenballing die de vuist niet meer ruilt voor handige overtredingen.
vervlechting van vingers en staaldraad na volbrachte arbeid : zo het gezuiverde doorzicht vertroebelen.
lapje voor het ene, borsteltje voor het andere.
nog altijd een terrein, geen hok.
met meer onthechting bekeken.
in de ban van die beschrijving.
houding weg, alles weg?
vrij geofferd, op het laatst nog?
op deze toonhoogte te hoog voor wat voortaan moet beschermd, geregistreerd worden?
( als de frequentie gelijkmatig daalt, is dat nog een toegeving ).
( een waaier van nevenschablonen gaat open boven het gewest waar het snelheidsverlies zich liet voelen ).
waartoe leidt de verzwakking van de trillingen?
wie etst er de huidplooien van?
wie de schijnbaar monochrome verglijdingen?
de inzinkingen?
de oorverdovende vergissing?
weldra een gepijp, orgeldreun, davering die men meer voelt als groeipijn, dan hoort.
is dat het moment dat knikt, verliefd doet?
mag het nu al?
helpt rondkijken hier, zoeken naar een bevestiging?
voortluisteren?
achterwaarts leunen om tegenwicht te vinden voor die oude puilende vergroeiing vooraan?
een stap doen en horen hoe het de dreun is die zich aanpast.
voelen hoe de benen in de heup drukken, de voeten nog stevig worden samengehouden, hoe het hoofd over de grond schuift.
het niet eens meer zien, de ogen niet neerslaan.
op dit ogenblik?
zonder aanmoediging of ja-knikjes?
wat nu scheurt, verscheurd wordt, opgejaagd tot kramphoest is de keerzijde?
niet goed weten wat afleidingsmaneuver of zuivere bedoeling is.
in de stilte duiken.
in de stilte van het gesproken woord.
in de stilte van de drilboor.
in de aanwezigheid van klaagvrouwen en beschuldigers.
een levende brug naar wat dwergen willen : hun hoofd te stoten aan een eigen koepelgewelf ; het beklimmen van de schuine wand en lachen als het lukte.
zo eenvoudig?
ongezien?
geen dans meer, alleen glippen, struikelen, wegschuiven.
even berooid als stilstaan, de groteske aanwas van zich afschudden, het ultieme moment toch nog miskennen.
eens erdoorheen ontplooit zich een gezalfd panorama?
( ongetwijfeld ).
vlijen figuren zich tegen de handen aan, zo spontaan opgedoken dat een zacht houvast ontstaat, magnetische glooiing, ontkenning van hun afmetingen, een overzichtelijke kruin?
( onmiddellijk ).
wie enig gebrek aan respect opmerkt schrijft het toe aan artistieke volledigheid, aan de uitwerking van strijdlustige elementen, aan een weids mecenaat dat alles aanvaardt zodra zijn richtlijnen koppig genoeg worden verworpen.
het applaus uit zich in de analyserende bespreking achteraf, die gepaard gaat met een fluweelzacht geklap : een meester die tegenover zijn eigen hoogte een andere hoogte ziet oprijzen, iets hoger, kan ook lager zijn, wat doet het ertoe : kent ie toch de inspanning om tot daar te geraken, dus wat zou het : zachte goedkeuring is hier de onschatbare meerwaarde die het luidste gejuich niet kan bereiken : een veronderstelling die eliminatie veronderstelt, het spaarzaam gebruik van middelen en interpretaties.
ook hij die ongelovig naar de ware toedracht zoekt, ontkomt niet aan de zuigende verlokking, bepraat zijn scepticisme, is een noviet in zijn ijver om zelfs de oudste bezwaren te ontwrichten, bewijst aldus zijn afkomst, zijn late bekering, als een brandmerk in zijn voorhoofd geslagen, een spijtig treffen, heet het achter zijn rug, iets wat de zekerheid doet rimpelen.
de vergelding gebeurt in vele stadia, berust op een beperking van de hem gegeven informatie, nooit op verdraaiing ervan.
alleen 's nachts wordt hij het zich bewust ; 's morgens is het al vervaagd, geklasseerd bij de verwarde dromen ; de basis blijft ingeklemd tussen zijn zelfverwijt en zijn lef, gezien als krachtenkoppel.
de opheffing ervan eist de overgang naar een lager niveau, hetgeen intussen al gebeurt zonder zijn beslissing af te wachten.
zijn aanhankelijke idee`en, duchtig op de proef gesteld, verliezen hun elan, geven voor, zich zelf te herzien, te controleren, te kortwieken waar nodig.
geen vrees meer voor de letterlijken, de plichtsgetrouwen, zij die tot nog toe deze ontvangsten orkestreerden.
in de karmijn aangelopen centra verheffen zich overkoepelde uitlopers ; stuiptrekkingen en levenssymboliek mengen zich onderaan, voeden zich aan de nog net toelaatbare uitstulping, die zich gedeeltelijk buiten het doorwoelde gebied bevindt ; inheemse gravers realiseren op tunneldiepte systolen die onder de gehoordrempel werkzaam zijn, daarom niet onmiddellijk herkend als `e`en omvattend sein ; wordt de verwittiging verwacht, op de waarschuwing gestoten, wil men het verloop nog als een schoksgewijs antwoord beleven, verschaalt men in zijn onwil ; een doortrapt nastamelen van gezongen thema's helpt op weg ; knerpende recitatieven nemen een onthalsde, letters ( schijnbaar ), hi`erogliefen ( schijnbaar ) ; ( de lichtbundel zelf vangt onderdelen op van voorwaarts buigende gedaanten, flitst weg, laat de nijging horten, herbeginnen, verstoort de herkenning, maakt de begeleiding onbelangrijk : een slijmig strijkje als bijdrage tot het gesamtkunstwerk ) ; eerst na herhaalde verschuivingen van de vlek brengt de ene lijn de andere in herinnering, meent men het hele vlak in tekening te kunnen brengen, enkele onduidelijke gebieden niet te na gesproken ; iets waaraan wordt gedacht als aan een te verrichten taak, een interessante bezigheid, een tijdverdrijf ;
