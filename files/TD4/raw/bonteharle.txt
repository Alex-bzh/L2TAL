hij leefde niet bepaald als een monnik, durfde de guldens te laten rollen, bulkte van levenskracht en had menig vrijerijtje achter de rug.
naar zeggen was hij nu bezeten van de mooie berber.
maar berber ook van hem?
teeuwis schudt nadenkend zijn hoofd.
wat moet ze dan met eile?
hij komt er niet meer uit. . .
misschien bracht een goed gesprek wat licht in de zaak.
als berber toe wil geven zal de verhouding tussen jonne en eile wel weer wat beter worden.
maar eile is een harde, en berber kent hij alleen van zien.
hij weet niet hoe het praten uit zal vallen, maar berber m`o`et eile loslaten.
daar zal hij vooral de nadruk op leggen en haar voorhouden dat er anders brokken van komen.
het is zoals teeuwis dacht : als hij de stal binnenkomt golft de geur van warme koeielijven hem tegemoet.
hij vindt berber, zittend op het blok, onder de laatste melkkoe, de roodbonte, de laatste aankoop van jan-wouters en zijn grote trots.
de melkemmers en de bussen staan op het pad dat achter de groep langsloopt, de afgemolken koeien liggen rustig te kauwen op hun gehakselde bieten en een greep hooi.
het smakkend geluid weerkaatst in de stal, het speeksel druipt traag langs de kauwende kaken naar beneden.
als de vreemde bezoeker de staldeur achter zich sluit, heffen ze traag hun kop op, zodat de vastgeklonken koekettingen rammelen in de ring aan de muur.
matje 2, de koe waar berber onder zit, loeit zachtjes.
berber heft bij dat geluid haar hoofd op.
vreemd volk in de stal, ze hoort het meteen aan de manier van loeien.
met halfgesloten ogen gluurt ze naar de kromgebogen gestalte.
de vale plek van het halfronde stalvenstertje in de muur tekent zich als een lichte vlek achter de bezoeker af.
jonne slaat haar handen om de armleuningen van haar stoel.
het wordt langzamerhand tijd om de lamp aan te steken en de gordijnen toe te schuiven.
maar wat heeft ze weer last van pijn in haar lenden!
ze is moe, doodmoe, het is de laatste weken met eile weer geen leven.
sinds berber zich als meid bij ma kroonenburg heeft verhuurd, is het hier feitelijk geen rustig uur meer geweest.
driftig veegt jonne een paar tranen weg.
tranen. . . !
ze heeft er de laatste jaren wat vergoten.
ze heeft eens horen vertellen dat tranen de uitingen zijn van een mensenziel.
het zijn hier de bittere sporen van wat eens liefde was.
ze leeft hier in een huis met de resten van verbleekte herinneringen, aan dagen van eerlijke trouw.
wat er toen werkelijk was tussen haar en eile!
ze betekende toen alles voor hem en hij voor haar en soms - na al die jaren - kan ze weer verlangen naar een lieflijk woordje, dat ze toen in het jaar van geluk in overgave in elkaars oor konden fluisteren.
al deze woordjes zijn nu voor berber, die meid die zich er niet eens voor schaamt en desnoods eerlijk bekent dat ze het met eile heeft aangelegd.
en zij - jonne - weet hoe die liefde met eile kan zijn!
voor berber schijnt volop de zon en voor haar stapelen de donkere wolken zich op tot een dreigende donderbui.
jonne - met haar hand haar pijnlijke rug steunend - sloft om de oude haardstoel heen.
voor de schoorsteenmantel blijft ze staan, kijkt in de spiegel die haar beeld weerkaatst.
ze ziet een wanhopig gezicht, donkere schaduwen liggen als diepe wallen onder haar ogen.
de eens zo mooie blanke huid is verslapt tot een rimpelig vel, blonde haarslierten hangen langs haar slapen.
dat is zij dus : jonne-tamminga.
" wat heb je nou weer uitgehaald, mirakel?
hoe kom je nu aan die winkelhaak in je bloes.
je zondagse nog wel! " woedend gaat buurvrouw antje tegen meertje tekeer, terwijl ze haar handen die onder een schuimende laag sop zitten driftig afveegt.
ze is laat met haar was ; ze heeft er twee werkhuizen bij, dan loopt het in je eigen bedoening wel eens over de hand.
antje kijkt naar haar dochtertje, dat er niet bepaald schuldbewust bijstaat en wier mondje even vinnig kan zijn als de flitsend oprijzende pennen van een stekelbaarsje.
meertje is een van haar vier kinderen en de ongezeggelijkste en lastigste.
" nou, geef ereis antwoord, " gaat antje verder.
meertje wiebelt van haar ene been op het andere, peutert met een spits vingertje in haar neus en zegt : " het is mijn schuld niet, ik heb het niet gedaan.
het komt door pelle. " " pelle? " vraagt antje onthutst.
" wat heb jij nou met pelle te maken? " antje begrijpt het niet.
haar buurjongen pelle, de grote goedaardige lummel die in zijn eigen wereldje alleen leeft voor zijn makke kip, zou die de schuldige zijn?
maar meertje mag groter lastpost zijn dan de drie anderen en meer extra werk geven wat vuile kleren aangaat : liegen doet ze nooit.
opeens voelt antje haar benen trillen, het is of de hemel boven haar hoofd in elkaar valt.
god bewaar me, dat ze daaraan niet heeft gedacht!
pelle zal toch niet. . .
ze leunt tegen de keukentafel, gaat er dan bij zitten.
" meertje, kom es hier. " ze trekt het kind naar zich toe.
" vertel moeder es, pelle heeft toch niet?
ik bedoel. . . " antje aarzelt.
hoe moet je zoiets nu aan zo'n kuiken vragen!
meertje op haar beurt, kijkt haar moeder onderzoekend aan, vaag spottend.
o, ze weet best wel wat haar moeder bedoelt.
hij hoorde betjebuur aan de binnenkant van het raam morrelen, toen liep ze weer weg.
hij hoorde een poosje niets meer, toen een zacht kreunende stem.
een moment zat hij als verlamd, toen schoot hij overeind.
dat was de stem van betjebuur!
nu wist hij zeker dat aai haar kwaad deed.
hij kneep haar keel dicht en ze kon niet om hulp roepen.
hij werd misselijk van angst, kokhalsde en het was of de druk in zijn hoofd nog zwaarder werd.
de angst wurgde zijn keel dicht, net als aai bij betjebuur deed.
aai had hij nooit vertrouwd, met dat akelige gezicht vol zomersproeten, met die vuurrode snor waarvan de twee punten als naalden aan weerskanten langs zijn scherpe neus omhoogstaken.
aai's stem klonk net zo hard als de toeters van de schepen, die in het najaar door het kanaal naar de sluis varen, volgeladen met hoge stapels suikerbieten.
weer hoorde hij betjebuur kreunen en het leek wel of er binnen iets opzij werd geschoven.
hij werd zo bang dat hij op zijn benen stond te beven en hij voelde zich als het kleine vogeltje dat uit zijn nest in de gouden regen op de grond was gevallen en er zo alleen en verlaten lag.
betjebuur was ook dood, hij wist het zeker.
hij sloop op handen en voeten een ogenblik zijn ontzettende angst vergetend, naar het raam, trok zich aan het kozijn op en gluurde aan de zijkant, waar het gordijn een klein kiertje vertoonde, met `e`en oog naar binnen.
hij was meteen weer teruggedeinsd.
betje was helemaal niet dood, maar ze zat met verwarde haren en een hoogrode kleur rechtop in bed, de dekens hingen in een punt op de grond.
aai stond er voor, ook al met vuurrode wangen, maar zijn groene ogen keken lachend naar betjebuur en onderwijl frummelde hij aan zijn kleren.
pelle wist niet wat dat allemaal had te betekenen, maar een vaag instinct zei hem dat hij iets had gezien dat alleen voor grote mensen was bestemd.
grote mensen waren moeilijk.
hij begreep nooit wat ze van hem wilden en opeens wilde hij geen suikerspek meer, en helemaal niet van betjebuur, van wie hij zo was geschrokken omdat hij dacht dat ze dood was.
op zijn hemd spatte een traan uiteen, die opeens zomaar van zijn wang naar beneden gleed.
hij vond aan alles niets meer aan.
" en zo draven we nog altijd achter elkaar aan als de wijzers van een klok, " mijmert jonne.
door de wasem heen ziet ze op de oude wekker - die samen met de gebloemde bussen van koffie en thee op de houten schoorsteenmantel staat - dat het zo acht uur zal zijn.
het is tijd om pelle te roepen.
's avonds gaat hij meestal met veel misbarende tegenzin naar bed, weigert de trap op te klimmen en als hij dat eindelijk doet blijft hij op elke tree als een halsstarrige ezel staan en laat zich maar aan het lijntje trekken, tot eile zich vanuit de kamer ermee bemoeit en dreigt met een : " naar je nest of ik trap je naar boven. " pelle vloog dan ineens in vliegende haast de trap op.
's morgens krijgt jonne hem er meestal niet uit en dan is er geen eile om haar te helpen.
mokkend en brommend, na veel vijven en zessen daalt pelle met de slaap nog in zijn ogen en meestal op blote voeten eindelijk de ladder af.
rillerig duikt hij dan in zijn hoekje, op de stoel naast het fornuis ; grommend gluurt hij naar zijn boterhambordje en als jonne niet oppast verdwijnt de snee brood onder de tafel voor de wachtende altijd bedelende poes.
zuchtend bedenkt jonne dat het elke morgen met pelle hetzelfde liedje is en voor het eerst van haar leven bestijgt ze met tegenzin de smalle ladder, die zucht en kraakt onder haar gewicht.
ze wil met haar hoofd omlaag - om zich niet te stoten - het laaggebalkte vlierinkje oversteken maar blijft onthutst staan.
het brandende petroleumlampje aan de wand, dat zijn flauwe lichtschijn over de donkere hoek van de vliering werpt, laat het nu rommelige bed van pelle zien, waar de oude beer halfweggestopt ligt onder het hoofdkussen.
een levensgrote harlekijn staat over haar heengebogen en knijpt en slaat meertje, waar hij haar maar kan raken.
daarna laat hij haar in de regenbak zakken.
er klinkt een doffe plons, de waterdruppels spatten hoog op, harlekijn schatert het uit.
hij danst met lorreletje en bruintje-beer - die opeens met alle poppen uit het schuurtje van oom teeuwis tevoorschijn komen - hand in hand om de regenbak.
de bellen van harlekijn tingelen nu net zo hard als het slaan van de kerkklok en ze doen alle vogeltjes verschrikt uit zijn hoofd wegvliegen.
als jonne 's morgens pelle roept is hij onhandelbaarder dan ooit tevoren.
hij is nors, mompelt verward en diepblauwe kringen liggen onder zijn ogen.
zijn boterham krijgt jonne niet bij hem naar binnen, zijn beker melk slaat hij schreeuwend van de tafel.
jonne ziet voor het eerst een ander licht gloeien in de ogen van pelle als de jongen naar haar gluurt.
zenuwtrekken doen het jongensgezicht trillen, af en toe drupt er speeksel van zijn lippen.
jonne huivert.
voor het eerst in haar leven is ze bang voor haar eigen kind.
als pelle in de huiskamer de geelplastic bloemen uit de vaas pakt en ze met een soort van duivels genoegen `e`en voor `e`en kapotbreekt durft jonne niet naar binnen.
ze begluurt hem als vanouds door een kiertje van de keukendeur en ze slaakt een zucht van verlichting als ze hem even later met kippekakel op zijn schouder door het poortje ziet verdwijnen.
die dag speelt pelle niet met meertje.
urenlang sjokt hij door het dorp en komt pas 's avonds laat weer boven water.
jonne - halfgek van angst en ontzetting - drukt pelle tegen zich aan en overstelpt hem met haar liefkozingen.
eile staat er zwijgend en met een somber gezicht bij en hij voelt dieper medelijden met jonne dan met pelle.
ma, die net een bestelde borrel staat in te schenken schrikt zo, dat ze een scheut drank over de toonbank giet.
haar gezicht verstrakt.
het is druk in het caf`e, berber en zij komen handen te kort.
wat moet die kerel nou?
" wat moet je met berber? " snauwt ze eile toe.
" dat gaat je geen moer aan, " grauwt eile terug.
ma, driftig, omdat eile haar zonder meer in het eigen caf`e afblaft, is zich niet langer meester.
ze doet een stap naar voren, plant haar handen in haar heupen en valt woedend uit : " houd je grote waffel een beetje op elkaar h`e?
een beetje fatsoen is wel op zijn plaats.
dat er met jullie wat aan het handje is, kan ik niet helpen, lammeling die je bent.
ik doe het voor teeuwis, anders kon je meteen opduvelen.
je kan met berber praten, twee minuten, langer niet. " als berber in de huiskamer staat zegt eile nors : " waarom moest teeuwis het het eerst weten?
wat heeft ie er tenslotte mee te maken? " " alles, " fluistert berber.
" van het begin af aan heeft ie me gewaarschuwd dat het jou alleen daarom te doen was. " " en jij vond er niks aan, " hoont eile.
" kom nou, als ik niet begon dan begon jij wel.
je gaf vaak genoeg aanleiding, zus. " " da's gemeen van je, " mompelt berber.
ze doet een paar stappen naar voren tot ze vlak voor eile staat.
waarom doet hij zo?
hij weet het nu, maar het is net of het hem niets kan schelen.
betekent ze voor hem dan niet alles, zoals hij voor haar?
was alles dan alleen maar een prettig avonttuurtje?
zou hij haar nu alleen laten staan, nu ze het volste recht op hem heeft?
jonne kan nu toch niets meer voor hem betekenen?
waarom weifelt eile?
als hij denkt dat ze hem loslaat, heeft hij het mis.
ze geeft zomaar niet iets op dat voor haar het dierbaarst in de wereld is.
al zou hij haar trappen, haar slaan, ze zou het alles nemen, als ze maar bij hem mag zijn.
maar hem afstaan. . . , dat nooit!
" ik meende het zo niet, " fluistert berber.
" waarom sla je je armen niet om me heen, waarom zeg je niet dat ik voor jou de enige vrouw een op de wereld? " " praat niet zo'n onzin, " snauwt eile.
" verduiveld berber, we hebben nu wel andere dingen aan ons hoofd.
stel me niet teleur berber, ik vind dat jouw plaats nu daar is.
al lijkt dat zo op het eerste gezicht vreemd.
ma vindt het goed. " de vleesvork, met daaraan een versgeprikte karbonaad, blijft een moment boven de sissende braadpan hangen.
" dat maakt indruk, " denkt teeuwis, terstond, niet tevreden over zichzelf.
" je komt er te ongezouten mee aan, je had het anders moeten doen. " sissend valt het vlees in de pan.
berber is weer bij haar positieven en snauwend zegt ze : " komt dat van jou, of van jonne af? " " van mij, " bekent teeuwis grif.
" dan kan je lang wachten, " is het bitse antwoord.
" hoe durf je eigenlijk hier te komen om zoiets te vragen? " " omdat jij dat schuldig bent aan jonne, " zegt teeuwis rustig.
" nee, nou nog mooier. . . " verbijsterd kijkt berber de man aan, driftig verschuift ze de braadpan op het fornuis.
steeds weer leest teeuwis haar de les, en zij die nooit om een antwoord verlegen zit weet nu waarlijk niet wat ze moet zeggen op zoiets dols.
ze voelt zich in een hoekje gedrongen, nu dit weer!
" je hebt schuld, " zegt teeuwis.
goed, best, ze wou het zelf, dat met eile, maar dat kind is samengoed.
" je vergeet eile te noemen, " smaalt ze.
teeuwis hinkt naar het fornuis, naar berber, die nu naar haar tenen staart, t`och kennelijk niet zo zeker van zichzelf.
onwillekeurig streelt teeuwis even haar arm, hij weet immers dat berbers verdriet even groot is als dat van jonne!
berber kan eile zo moeilijk loslaten omdat ze met heel haar wezen aan hem hangt en niets onbeproefd zal laten om hem terug te winnen.
ze geeft de strijd niet op, al heeft ze de eerste slag verloren doordat ze haar eigen aandeel in de schuld niet kan ontkennen en zij - net zo goed als eile - jonne ongelukkig heeft gemaakt.
langzaam zegt teeuwis dan, langzaam, alsof ieder woord dat hij zegt hem pijn doet :
