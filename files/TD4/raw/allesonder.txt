links van me is een echtpaar.
ze hebben ruzie, hoewel ik hun stemmen niet horen kan, maar urenlang heb ik naar hun gezichten gekeken toen het nog licht was, verstrakte gezichten vol ingehouden haat.
voor me is de hoge gesloten achterkant van een bestelauto, ik ben vergeten wat erop stond, het is niet tot me doorgedrongen.
achter me, vrijwel onzichtbaar nu, moet een sportwagen zijn die door de inzittenden, een jongen en een meisje, verlaten is.
ze hebben het dak opengeklapt en zijn over de daken van de andere wagens weggewandeld, de gelukkigen.
ik voel een knagende honger en een dorst die mijn tong aan mijn verhemelte doet plakken.
een gevoel alsof mijn mond vol met klei of stopverf zit en ik mijn lippen nooit meer van elkaar zal kunnen krijgen.
mijn kaken zijn verkrampt.
als bij de tandarts, als je in een klomp zacht, koud, snel hard wordend gips moet bijten.
honger, honger, maar de kou is nog erger, en de pijn die langs mijn rug omhoog kruipt door het lange zitten.
ik kan natuurlijk op de achterbank gaan liggen en proberen te slapen, maar ik durf niet, het is net of ik me, door te gaan liggen, helemaal willoos over zou geven.
en dat wil ik niet.
ik wil actief blijven, al is het alleen maar door rechtop achter het stuur te blijven zitten, voortdurend gespannen, geen moment verslappend, gereed om iedere gelegenheid aan te grijpen.
als ik maar wist hoe lang nog, als het tenminste maar weer licht werd, dan was er weer hoop, maar eerst die lange nacht nog.
gisterennacht vroor het acht graden.
een temperatuur waarbij je dood kunt vriezen.
het is of de winters ieder jaar vroeger beginnen.
het is pas begin november.
maar dat kunnen ze niet toelaten, dat er mensen doodvriezen.
achter me is het restaurant, waar een paar mensen nog laat zitten te lunchen, zacht pratend en met een beschaafd bestekgerinkel.
rechts is de bar.
de kelner zit zoet een boek te lezen.
er is een pretentieloos muziekje, niet te hard en niet te zacht, een perfecte geluidsachtergrond.
voor me is het uitzicht op de baai : de bergen met hun besneeuwde toppen in een vage blauwe nevel gehuld, de nabijere heuvels met het ronde kasteel en de lange rij hoge witte hotels, elk met `e`en schaduwvlak en `e`en smalle door de zon verlichte strook, nog dichterbij de lage huisjes en zigeunerkrotten van el-molinar en de trage witte golven van de branding.
de zee is blauw en rimpelloos.
in de verte, in de haven, liggen een wit passagiersschip en twee kleine grijze oorlogsschepen.
direct links van me is het zwembad met de surrealistisch naar niets klimmende trap van de springplank en de door winterstormen half stukgeslagen reling, waar zo nu en dan wat schuim van golven overheen spat.
en door het raam komt de prettige warmte van de zon.
de lange, scherp afgetekende schaduw van mijn pen beweegt snel over het door de zon verlichte vel papier : het valt niet te ontkennen, ik schrijf.
opnieuw in een ideale omgeving, ik mag dus alweer niet klagen.
alleen de muziek is misschien toch niet zo ideaal als ik dacht.
ze is pretentieloos, maar van twintig jaar geleden.
herinneringen dus weer, uit die tijd.
herinneringen zijn er om vergeten te worden, want ze verhinderen aan de toekomst te denken, maar ze zijn niet weg te branden.
de klanken van de muziek brengen ze onherroepelijk weer boven.
lang vergeten dingen komen op de krankzinnigste momenten weer in me op.
waar was ik twintig jaar geleden en wat deed ik?
dat was geen best begin.
" toch wel" , zeg ik.
" als men ouder wordt. " " ach ja, de wijsheid van de ouderdom, niet? " zegt hij een beetje spottend.
" ik geloof dat als je zoiets zegt als wat u daarnet zei, dat dat juist het tegendeel van bescheidenheid is.
maar laten we ter zake komen, zeg" .
" ja, ik wil u vooral niet te veel ophouden, u zult het wel druk hebben. " " welnee, ik heb het helemaal niet druk.
ik ben hier met vakantie.
als ze me in lumumbaville nodig hebben dan bellen ze me wel.
ik kom er trouwens net vandaan.
jammer dat u mijn collega van buitenlandse betrekkingen niet treft.
dat zou enorm interessant voor u geweest zijn.
maar hij moest blijven.
komt waarschijnlijk overmorgen terug.
kwesties, weet u wel, vervelende dingen, we hebben er niets mee te maken maar op de een of andere manier word je toch indirect bij dat gedonder in europa betrokken.
en we willen nergens bij betrokken zijn.
dat is ons ideaal.
schrijft u dat maar gerust op.
ons uiteindelijk ideaal is `e`en groot federatief afrika, dat met niemand iets te maken heeft en van niemand iets nodig heeft, van de amerikanen niet en van de europeanen niet, van de russen niet en van de chinezen niet.
noem het gerust een isolationistische politiek, dat geeft niet.
zo ver is het trouwens nog lang niet, maar eens komt het toch, al maken wij het misschien niet meer mee.
net zoals er ook eens de verenigde-staten van latijns amerika zullen zijn.
en een federatieve staat azi`e.
en die zullen zich ten slotte verenigen tot `e`en grote gemeenschap van wat jullie de onderontwikkelde volkeren noemen.
een utopie?
goed, noem het gerust een utopie.
hij moest eens weten dat ik net zo goed pas over twee weken naar holland zou kunnen gaan of zelfs helemaal niet.
dat soort dingen begrijpen zulke mensen niet.
nog een wonder dat hij geen inzage van dat telegram verlangd heeft.
soms veracht ik me zelf.
dikwijls, hoe langer hoe vaker de laatste tijd.
ik ben niet eens blij als ik, een halfuurtje later, het gestempelde en ondertekende papiertje in mijn zak heb en naar een reisbureau kan gaan om mijn ticket te kopen.
het scheelt weinig of ik heb al spijt dat ik eraan begonnen ben.
het is nu kwart voor vijf.
ik zit half onderuitgezakt in een stoel op het vliegveld van lumumbaville en mijn hart bonst razendsnel.
de hele middag heb ik gerend, zelfs niet de tijd gehad om behoorlijk te lunchen.
ticket halen, naar de flat terug om de koffer verder in te pakken, europese reischeques ophalen bij de bank, alles op de minuut af getimed, voortdurend op het horloge kijken, trappelen van zenuwachtige haast als ik ergens wachten moet.
altijd weer dezelfde paniektoestand als ik op reis ga, er is nog niets veranderd.
de voortdurend angst, te laat te komen.
nog net de heli naar het vliegveld gehaald, nog precies op tijd voor het inchecken van mijn ticket en nu zit ik daar dan, een halfuur lang niets te doen terwijl mijn benen nog doorhollen, mijn hart doorbonst, alle spieren en zenuwen nog gespannen zijn.
en bovendien nog met de paniekerige zekerheid, iets belangrijks vergeten te hebben.
alles voor een gril.
dit is het stilste uur van de dag, onwezenlijk bijna, alsof er een staking is, of een verschrikkelijke ziekte is uitgebroken die alles lamgelegd heeft.
geen enkel vliegtuig komt binnen, geen enkel vertrekt.
de luidsprekers zwijgen.
enkele passagiers zitten hier en daar in de reusachtige ruimte verspreid.
" het is net als vroeger.
je wilde werken, leven, en je tegelijk aan mij en aan de kinderen geven.
maar je wilde niets half doen.
je wilde niet half werken en je half aan ons geven.
alles wat je deed moest goed zijn en volledig.
maar omdat je alles wilde en geen keus kon doen, moest je je verdelen en dat kon je niet.
en dan kwam het conflict.
en de. . . de verwijten. " " ik verwijt je niets.
niet meer tenminste.
dat is voorbij nu. " " waarom ga je niet mee naar lumumbaville?
nu het grote verwijt niet meer tussen ons staat kunnen we het goed hebben samen.
bij ons is het fijn.
warm.
prettig.
fijne mensen.
totale vrijheid.
we hebben ook erg goeie kunstenaars, alles is nieuw, ze zoeken steeds naar nieuwe wegen, nieuwe mogelijkheden, ze staan er veel frisser tegenover dan hier in europa met al zijn tradities en conventies.
en de mensen, weet je, je hebt geen idee hoe fijn ze zijn.
ze kennen helemaal geen hypocrisie bijvoorbeeld, ze zijn allemaal volkomen eerlijk, tegenover zichzelf en tegenover anderen, ze hoeven helemaal niet te liegen of zo. . . " " voel jij je daar wel thuis dan?
jij was altijd zo oneerlijk.
tegenover jezelf en tegenover mij en tegenover anderen, je deed niets anders dan liegen en comediespelen" .
" hm. . . " " ik begrijp niet dat je je daar thuis voelt, kun je daar dan aan meedoen?
dan moet je wel heel erg veranderd zijn. " " hm" , zeg ik weer.
" ik blijf er natuurlijk een vreemde.
allicht, dat heb je overal.
maar serieus, jij zou je er thuisvoelen.
waarom ga je niet mee?
ik ga over een week of een dag of tien al weer terug" .
" nee, nee.
ik blijf hier" .
" waarom? " " ik eh. . . ik heb een expositie volgende maand" .
" is het dat?
dan kom je later" .
" o jawel" .
" o nee" .
" ach kom" , zegt hij, " laten we in godsnaam nog maar een glas drinken, morgen kan het misschien niet meer" .
het lijkt of hij een beetje dronken begint te worden.
hij komt met de fles naar me toe.
ik schud mijn hoofd.
" ben je moe? " vraagt ze.
ik knik.
" bang en moe" , zeg ik.
" je hebt het ook wel slecht getroffen" , zegt ze.
" waarom ben je niet eerder gekomen? " ik antwoord niet.
ik voel plotseling een immens medelijden met hen.
ik vraag : " waarom gaan jullie niet met me mee morgen?
er zal plaats genoeg zijn in het vliegtuig.
jullie kunnen bij mij logeren of ergens anders, wat je maar wilt.
ik zal zorgen dat je zo lang kunt blijven als je zin hebt. " ze kijken elkaar aan en schudden hun hoofd.
" ik vind het ontzettend lief van je" , zegt ze.
" we zouden ook eigenlijk best willen.
maar, weet je, we hebben hier onze vrienden en onze familie en ons werk en zo.
dat kunnen we allemaal niet zomaar in de steek laten.
en stel je voor dat we niet meer terug kunnen" .
" terug kunnen? " zegt hij.
" allicht kunnen we niet meer terug als er hier oorlog is.
ik zou, tja. . . tja. . . ik weet het niet" .
hij schudt plotseling gedecideerd zijn hoofd.
" nee, " zegt hij, " ik geloof toch maar dat we het niet doen.
het is zo op stel en sprong, zie je.
morgen al.
we kunnen niets meer regelen en voorbereiden.
nee, nee, ik geloof toch maar. . .
ja, je hebt ook eigenlijk gelijk, onze vrienden, onze familie. . . zoiets kun je toch maar niet zo ineens. . .
nee, nee, je moet het ons niet kwalijk nemen, maar. . . " " nou ja" , zeg ik, " uiteindelijk moeten jullie het zelf weten.
mij kan het niet schelen" .
" neem nog een glas, " zegt hij, " toe, neem nu toch nog een glas. " er was niemand thuis.
toen begon het ontzagwekkende, dreunende geweld en ik wist dat het de bom was.
ik voelde de vloer trillen en toen ik opkeek zag ik dat de betegelde wanden van de badkamer bewogen.
ik stond op en probeerde met uitgestrekte handen de muren tegen te houden.
het zware donderen hield aan, de deur sloeg open en een verschrikkelijke luchtstroom raasde door het kleine vertrek.
met enorme inspanning kon ik me staande houden.
wankelend en in diep gebogen houding optornend tegen de storm stapte ik naar buiten en kwam in een grote kamer die ik niet kende.
de ramen klapten open en de gordijnen fladderden spookachtig naar binnen.
er was een vreemd flakkerend bleek maar ontzettend hel licht, een soort maanlicht maar dan honderdduizendvoudig verstrekt.
op de stoelen zaten bewegingloze mensen die ik niet kende, maar wel eens eerder gezien had.
ik realiseerde me dat het poppen waren en plotseling herinnerde ik me, dat ik ze heel lang geleden gezien had in een film over experimenten met de uitwerking van de kernbom.
dus toch.
ik keek naar de uitdrukkingloze gezichten, die grijs waren in het helle licht.
van hen had ik geen hulp te verwachten.
ik vroeg me af wat ik nu doen moest, probeerde me de instructies te herinneren die ik eens in een boekje gelezen had.
ik wist dat over twee sekonden de vuurstroom zou komen en was zeer bang.
het dreunen houdt aan en ik merk nu ook dat in de aangrenzende kamer het raam opengewaaid is.
langzaam dringt het tot me door dat het dreunen van de regen is.
het onweert en bliksemt ook.
ik sta op en loop naar de andere kamer.
als ik voor het raam sta, spatten lauwe regendruppels me in het gezicht.
het balkon en de stad flikkeren voortdurend hel op in het grijzige licht van de bliksem.
het was al donker toen we bij het opvangstcentrum aankwamen.
er was niemand meer.
wel stond er een lege vrachtauto.
niemand van ons had ooit een vrachtauto bestuurd, maar iemand bood aan het te proberen.
we klommen erin en reden weg.
er was iets niet in orde.
de wagen kon alleen maar in de twee laagste versnellingen rijden.
we reden door tot de dieselolie op was.
toen liepen we tot het licht werd en we bij een dorp kwamen.
bij de ingang van het dorp stonden drie oude mannen in burgerkleding, maar elk gewapend met een geweer.
ze zeiden dat we niet verder mochten.
" jullie komen er niet in, " zeiden ze.
" we zitten vol.
in elk huis hebben we al acht of tien vluchtelingen.
er is geen plaats meer.
er is ook geen eten meer.
er is niets meer.
bovendien zijn jullie besmet.
schiet op, ga terug vanwaar je gekomen bent! " we gingen niet terug.
we deden twee stappen naar voren.
toen schoten ze.
mij hebben ze niet geraakt, de anderen wel, geloof ik.
ik heb gehold tot ik bijna niet meer kon.
toen ben ik gestruikeld en in een greppel gerold.
daar lig ik nu al ik weet niet hoe lang.
het kan me ook niet schelen.
ik weet alleen dat de zon bezig is opnieuw onder te gaan.
ik zou op kunnen staan en verder lopen, want ik ben helemaal uitgerust, maar waarheen en waartoe?
ik lig hier goed.
ik voel geen honger en geen dorst meer en de misselijkheid is bijna verdwenen.
alleen vallen er telkens plukken haar van mijn hoofd en er verschijnen ook vreemde witte vlekken op de huid van mijn handen.
ik wou dat ik een spiegeltje had, dan kon ik zien of ze ook op mijn gezicht zitten en hoeveel haar ik al verloren heb.
