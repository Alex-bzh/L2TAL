ik zag meteen wie de ansichtkaart had geschreven.
oma!
vergeet niet voor haar te bidden - zei mijn vader en hij stond op van tafel.
hij liep de voorkamer in en zette het schaakbord op het javaanse rooktafeltje.
oma wil niet dat het schaakbord op het javaanse rooktafeltje wordt gezet zonder een krant of kleedje eronder.
anders komen er krassen in het koperen blad.
maar oma is ver weg in erpel.
ze is al bevrijd.
die zien we hier niet meer voor de oorlog helemaal voorbij is.
pas na de oorlog komt ze bij ons weer de baas spelen.
net als koningin wilhelmina van wie ik een foto bewaar achterin mijn schriften met vijandelijke voertuigen.
mijn vader grabbelde hijgend in het doosje met de schaakstukken en begon als altijd met de zwarte en witte pionnen op te stellen.
daarna de grotere stukken.
de torens staan op de hoeken, naast de torens de paarden en naast de paarden de lopers, die door meneer beets, omdat hij goed katholiek is, de bisschoppen worden genoemd.
ik hoorde duidelijk hoe het schaakbord diepe krassen maakte in het koperen tafelblad.
mijn vader verzette een witte pion, daarna een zwarte pion, en daarna deed hij niets meer.
het boekje met de schaakproblemen bleef nog dicht en mijn vader zei hardop tegen de twee pionnen : - hoe komt een mens zo allejezus stom!
mijn moeder zette de borden op elkaar en zei : - bidden, gerard - zo begint het altijd.
ik wou dat ik andere ouders had.
zelfs de ansichtkaart bleef niet heel.
mijn moeder vouwde hem dubbel en nog eens dubbel.
het was een foto van een ouderwetse dame op een hoge fiets.
ze droeg een grote hoed die met een sjaal stevig op haar hoofd was gebonden.
ze hield een roze zakdoekje in de wind.
de enige die bij ons de deur uitging was mijn vader om kolen te halen.
trek je regenjas aan - zei mijn moeder op de eerste avond dat de regen tegen de ramen sloeg.
mens, die is veel te licht - zei mijn vader en liep kwaad en hijgend met de lege kolenkit naar buiten.
ik heb de hele week gelezen.
veroveringstochten in tibet heb ik nu in de kaft van mijn geschiedenisboek.
de plaatjes van de tibetanen kunnen makkelijk doorgaan voor mensen in de middeleeuwen.
toch was ik blij dat ik weer naar het dak kon gaan.
ik zat met het potlood in de aanslag boven een nieuw vel papier waarop nu en dan nog een druppel viel.
na een uur of twee kwam de eerste waarneming : ik zag aan het einde van poortje a een vrouw in een gele regenjas op een damesfiets.
achterop zat een in elkaar gedoken oud moedertje.
net toen de fiets helemaal zichtbaar was op het glimmende asfalt verloor de fietsende vrouw haar evenwicht en de fiets viel opzij.
de vrouwen vielen allebei op de grond.
het oude moedertje was het eerst weer op de been.
ze zette haar hoedje recht.
het was oma.
ik zag het duidelijk.
en de forse vrouw in de gele regenjas was tante nard.
ze waren niet groter dan de schaakstukken en toch vergiste ik me niet : ze waren het.
wat kon ik doen?
het was al te laat om mijn vader te waarschuwen.
en zelfs als ik hem nog op tijd kon waarschuwen, wat kon hij doen?
ik bad : heilige maagd maria, moeder van god, maak dat ze het niet zijn.
als ze het zijn, verandert u ze dan in gewone mensen die we niet kennen.
geef dat ik me vergist heb.
ik vertrouw op u.
maak bij de tweede waarneming alles weer goed.
als hij iets tegen mijn vader zei, zei mijn vader niets terug.
tegen mijn moeder zei meneer keuring een keer in de gang : uw man is een eigenheimer.
gezellig is anders.
alsof mijn moeder dat al niet weet.
boeken lenen was het volgende.
meneer keuring stapte de voorkamer in en wees naar de boekenkast.
mijn vader keek op van zijn schaakprobleem en knikte.
meneer keuring begon de boeken van de planken te nemen en naast zich op de grond te stapelen.
de glas in lood deurtjes van de boekenkast trilden en rinkelden.
dat gaat zo niet, zei mijn vader.
ik zal u een boek geven als u er om vraagt.
dat lukte nog minder.
mag ik een boek?
als u even wacht!
dan werden er eerst nog een paar schaakstukken verschoven, niet vlugger dan anders, en pas na lang wachten kreeg meneer keuring een boek.
deze heb ik al gehad, zei hij dan.
hij is een echte postbode.
hij herkent de boeken dadelijk aan hun gewicht en hun kleur, als postpakjes.
lezen in de boeken doet hij niet.
hij bladert ze door en legt ze opzij.
dat gaat mij te hoog, zegt hij dan.
heeft je vader al die boeken doorgelezen, gerard?
ik heb maar zes jaar onderwijs.
zit je vader altijd zo op zijn eentje te piekeren bij die popjes, gerard?
hij moet iemand zien te vinden die er ook plezier in heeft.
het is een gezelschapsspel voor twee personen.
dat praat hij me niet uit mijn kop.
op een avond stonden we op van tafel.
meneer keuring sloeg een groot kruis en zei : - moeke is een heilige.
zoals die haar lijden draagt - mijn vader was al in de gang, maar meneer keuring liep naar de huiskamerdeur en schreeuwde - moeke is een heilige.
ze heeft een glanzend rode kamerjas die in bultige vakken is gedeeld, als een plak caramels.
de bultige vakken trillen onder het lopen.
over haar benen en armen lopen blauwe riviertjes : de maas over haar linkerarm en de lek over haar rechterarm.
ze is de hele dag bezig in huis.
ze legt de franjes van de kleedjes recht en wrijft de poten van het buffet met een vochtig doekje.
ze heeft het zilveren bestek geteld en riep moeder uit de keuken.
er ontbrak een visvork en een taartschep.
ze nam de foto-albums uit de boekenkast en maakte alle portretten van opa los met een fruitmesje.
ze liggen nu in de la van haar nachtkastje ; de sleutel heeft ze altijd in de zak van haar kamerjas.
bij het opwrijven van de koperen knopjes van de krantebak viel ze op een middag achterover.
het duurde even voor ze opstond.
het wordt me zwart voor de ogen - zei ze.
jezus!
oma wordt niet goed!
riep meneer keuring naar de voorkamer.
mijn vader deed alsof hij niets merkte en bleef rustig schaken.
die avond wachtte ik in de keuken bij mijn moeder tot het tijd zou zijn om naar de gaarkeuken te gaan.
de keukendeur ging open en oma kwam binnen, klokkend als een kalkoen.
mijn moeder keek zelfs niet op.
ze staarde naar de witte en blauwe blokjes van het zeildoeken kleedje op de keukentafel.
dat is haar schaakbord.
waar is mijn sleutel? - vroeg oma.
mijn moeder wees naar de witte en blauwe blokjes.
waar?
ik zie hem niet.
drijf niet de spot met me.
je weet dat mijn ogen niet sterk zijn.
zie jij daar een sleutel liggen, gerard?
ik zag de sleutel liggen, maar ik zei niets.
op de witte en blauwe blokjes lag de sleutel als een kameleon.
nadat we thuis onze boterhammen hadden ontvangen, met erbij een plak bloedworst per persoon, stelde ik sjuul voor een wandeling langs de drie kerken van onze stad te maken en er de verschillende kerststallen te bezichtigen.
onderweg ontmoetten we veel gezinnen die aan hetzelfde bezig waren, jongens uit mijn klas erbij, heren die vroeger wel eens in de drukkerij kwamen, en iedere keer ging ik naar ze toe en ik wenste ze een zalig kerstfeest, ook al zei sjuul dat het alleen een wens is voor binnenshuis en voor mensen van wie je zeker weet dat ze in staat van genade verkeren.
op weg van de ene stal naar de andere stelde ik me voor dat sjuul en ik in de straten van betlehem liepen.
de arme en koude mensen waren angstige herders die zich gingen warmen aan het kribje.
op tweede kerstdag kwam meneer beets ons een zalig kerstfeest wensen.
hij gaf grootmoedig meneer keuring een hand, maar hij zag moeke over het hoofd en legde bij vergissing zijn hoed op haar gezicht, wat ze nederig en zonder klagen verdroeg.
meneer beets had de bos-atlas meegebracht.
hij wees aan op de kaart van polen hoe de generaals rokossofski en tolboekien de bocht hadden gemaakt die meneer beets al voor sinterklaas met een potloodlijntje had aangegeven.
al had ik het nog zo graag gedaan, op tweede kerstdag ging ik niet naar mijn wachthuisje op het dak.
op eerste kerstdag had de man achter glas mij een teken gegeven : hij wilde dat ik het kerstfeest vierde in de huiskamer, bij mijn vader en mijn moeder, en bij de anderen als ze thuis waren.
ook op tweede kerstdag zat ik een paar uur met mijn vader en mijn moeder bij de potkachel.
ik zong in gedachten : jezus geboren, zingen de engelenkoren!
mijn man schaakt graag - zei mijn moeder en ze keek schuw naar oma.
hij bedoelt er geen kwaad mee - en waar bewaart uw man de sleutels van de drukkerij? - die heeft hij altijd in zijn zak.
ik weet niet wanneer hij weer thuis komt.
het kan nog wel even duren.
kunt u niet na een uurtje terugkomen?
dan is hij er zeker - de nederlander in de leren jas liep naar de gang.
de duitse officier stond op van tafel.
daarbij stootte hij zijn hoge pet tegen de huiskamerlamp.
de huiskamerlamp schommelde heen en weer, maar de duitse officier pakte de zwaaiende lamp voorzichtig beet met zijn handschoenen en maakte een eind aan het zwaaien.
een nette man! - zei meneer keuring toen de duitse officier de huiskamer uit was.
och, die mensen worden er ook door een hogere op uitgestuurd.
in hun hart zitten ze liever bij moeder de vrouw onder de lamp - - smoelen dicht! - zei de bultige soldaat tussen de schuifdeuren.
zelfs zijn stem klonk als jan-klaassen.
hij was ook al een nederlander!
ergens werd een ruit ingeslagen.
lieve god, ze slaan de ruiten in! - zei oma zenuwachtig - waarom wachten ze niet tot de sleutel er is! - mevrouwtje, u moet uw mond houden - zei de bultige soldaat.
we hoorden hoe de laarzen rondstapten over de stenen vloer van de drukkerij.
pas na een lange pauze kwam de duitse officier weer de huiskamer in, gevolgd door de nederlander in de leren jas.
de duitse officier ging weer aan tafel zitten.
deze keer dook hij met zijn hoge pet handig onder de huiskamerlamp.
de nederlander in de leren jas legde drie velletjes onbedrukt papier op tafel.
hij droeg nog steeds zijn groene hoed met het veertje.
over die dingen dacht hij dus net als mijn vader.
meteen toen we thuis waren, ging mijn vader naar bed.
pas aan het einde van de middag kwam hij weer beneden.
we hadden bezoek.
meneer van dommel in zijn nsb-pak had zomaar bij ons aangebeld.
toen mijn moeder de deur voor hem open deed, liep hij meteen door naar de huiskamer en daar ging hij op een stoel zitten, als bezoek.
in zijn hand hield hij een handgranaat in wit vloeipapier.
hij zwaaide er losjes mee heen en weer.
hij floot zachtjes hetzelfde liedje.
hij keek naar de slinger van onze pendule.
op de maat van de slinger wiegde hij zijn hoofd heen en weer en hij gaf me een knipoog.
meneer keuring keek strak voor zich uit en ritselde en kraakte onrustig.
in de kachel verschoven de slakken.
moeke ademde snel en maakte koerende geluidjes, prachtig gelijk met het wiegende hoofd van de landverrader, de slinger van de pendule, de losjes zwaaiende handgranaat onderaan de sterke arm.
niemand zei iets.
het werd donkerder en grijzer in de huiskamer en buiten.
ik bad voor mezelf : ommanipadmehum, ommanipadmehum, ommanipadmehum, o het kleinood in de lotus, het gebed dat de tibetaanse monniken als het moet honderdduizend keer opzeggen voor ze begrijpen wat het betekent.
mijn vader verscheen onverwacht in de voorkamer.
hij had zijn zwarte pak aan en droeg weer zijn hoed.
ik had zijn hoed gevonden bij de uitgang van de loopgraaf en ik had hem al klaar gelegd voordat ik met de slee naar het kamp was gegaan.
mijn vader schoof de schuifdeuren dicht en wenkte meneer van dommel naar de voorkamer te komen.
meneer keuring draaide zijn stoel om alsof er in de andere kamer een toneelstuk ging beginnen.
hij kruiste zijn armen over zijn borst en wachtte op het eerste bedrijf.
meneer van dommel kwam op en zette de handgranaat met een klap op het javaanse rooktafeltje.
de punt gerookte ham was in zijn jaszak gebleven en werd nooit meer gezien.
voor het zwarte pak van mijn vader had hij behalve een roggebroodje ook nog vier papieren rijksdaalders gekregen.
het geld had hij in zijn beurs gestoken met de woorden : looie pijpen, samen delen, gerard.
een extraatje komt ons wel toe. - ik wilde niet onderdoen voor de heilige gemma.
ik wilde meneer keuring een aardige man vinden.
juist omdat hij oneerlijk was, mocht ik hem niet laten merken dat ik hem oneerlijk vond.
onze verlosser wist ook best met wie hij te maken had, maar dat was voor hem nog geen reden om de mensen de rug toe te keren.
hij wilde juist laten merken aan de mensen dat ze niet zo slecht waren als ze zelf dachten en daarom ging hij graag eten bij dieven en woekeraars.
daar knapten die mensen geweldig van op.
op dezelfde manier moest ik meneer keuring bemoedigen door hem niet te verachten.
wat hij zei over mijn vader mocht ik hem niet zwaar aanrekenen.
wat wist hij in werkelijkheid van mijn vader?
en wat wist hij van mij?
even weinig als de postbode in fatima wist van de kinderen aan wie geopenbaard was wat voor de paus en de bisschoppen nog een groot geheim moest blijven.
wat kon het mij schelen dat ik altijd honger had en altijd moe was!
het deed er niet toe.
nederigheid en verdraagzaamheid - daar ging het om!
de dag zou zeker komen dat ik als priesterzoon zou worden ingehaald, in een open rijtuig en voorafgegaan door een stoet bruidjes, tot innige vreugde van diezelfde vader die nu nog wanhopig naar de bol van zijn hoed lag te kijken.
zo'n winter vol verstervingen was een buitenkansje!
dit zijn gekke tijden - zei meneer keuring naast me.
