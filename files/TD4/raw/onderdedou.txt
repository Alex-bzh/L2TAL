ik herkende de stemmen van mijn dochter en van mijn vrouw.
de oren van mijn vrouw zijn aanzienlijk slechter dan de mijne en daarom werd er niet gefluisterd.
ik streek de lucifer niet af maar luisterde gespannen.
het feit dat er onderdrukt werd gesproken, wekte mijn argwaan.
zowel mijn vrouw als mijn dochter wisten dat ik niet wakker was te krijgen zelfs niet als zij de radio luid aanzetten.
ik luisterde en hoorde mijn vrouw zeggen dat het goed met me ging.
en toen hoorde ik mijn dochter datgene zeggen wat ik aanvankelijk als een misplaatste grap beschouwde : " ik vind dat opa de laatste tijd wat seniel wordt. " haha ik werd seniel, om je dood te lachen, dacht ik en luisterde naar nog meer kwinkslagen.
helaas bleven die uit.
de voordeur werd geopend en ik hoorde mijn dochter tegen mijn vrouw zeggen dat ze morgen weer langs zou komen ; overigens een overbodige opmerking want zij kwam elke middag kijken hoe wij het maakten of niet maakten.
ik had sigaar en lucifers weer weggelegd en zat met gesloten ogen en open mond te wachten tot mijn vrouw de kamer zou binnenkomen, maar zij ging naar de keuken, mij hiermee een vermoeiende komedie besparend.
seniel, dacht ik, seniel.
ja, opa, je wordt seniel.
je bent al oud, maar voordat je doodgaat, moet je eerst nog seniel worden.
het kwam nog niet bij me op dat mijn dochter misschien ernstige redenen had om te zeggen dat ik seniel werd.
ik lachte in mezelf toen ik de halve sigaar opstak.
ik bleef lachen tot het moment waarop mijn vrouw binnenkwam met de theemuts.
ze zei, zoals altijd in dergelijke gevallen : " o, ben je al wakker? " ik verwachtte niet dat ze mij zou vertellen wat mijn dochter had gezegd.
wat zou mijn reactie zijn?
zou ik openlijk aanvaarden dat de man gelijk had en tegenover mijn vrouw en dochter openlijk toegeven dat ik seniel was?
zou ik dankbaar gebruik maken van mijn kwaal en me gaan aanstellen als een kind, waardoor ik in vele dingen mijn zin zou krijgen en het leven aangenamer werd?
ik wist best wat ik zou doen.
ik zou hem niet geloven maar in mijn hart zou ik bang zijn ; ik zou bang zijn voor mijn geestelijke aftakeling waar ik niets tegen kon doen.
maar als de psychiater zou zeggen dat ik volkomen gezond was, zou ik zijn oordeel wijten aan een oppervlakkig onderzoek, aan het feit dat men iemand die seniel is, vooral niet mag zeggen dat hij het is.
zo iemand moet gerust gesteld worden aangezien het gevaar bestaat dat hij nog senieler wordt dan hij al is.
mijn bezoek aan een psychiater zou dus overbodig zijn geweest, even overbodig als bij nader inzien het bezoek aan de huisarts was.
ik heb echter wel de gratis poeders bij de apotheek gehaald en tot mijn verwondering werd de pijn in mijn linkerarm minder.
vandaag heb ik mijn geschrijf eens overgelezen en er moeten mij een paar dingen van het hart.
ik merkte dat ik niet slechts mijn observaties heb opgeschreven, maar dat ik ook mijn mening daarover geef.
dat was niet mijn bedoeling maar het moet onbewust zijn gegaan.
ik was van plan de observaties te noteren zoals ik die interpreteer, meer niet.
bij nader inzien vind ik dat mijn mening ook van belang kan zijn voor de vergelijking.
volgens mijn informaties verschillen de opinies van geestelijk gezonde en seniele personen in niet geringe mate, vandaar dat ik het onbewuste element maar laat meespelen.
een ander punt is mijn woordkeuze.
ik zal moeilijk kunnen vermijden dat ik woorden gebruik die uit de tijd zijn ; dat brengt mijn leeftijd met zich mee.
ook zinsconstructies kunnen een ouderwets karakter hebben.
ik wist niet goed wat ik moest doen en vroeg wat er aan de hand was.
ze bleef snikken totdat ze me losliet en uitbracht : " moeder is dood. " hoewel het leven van oude mensen altijd een onzekere zaak is, schrok ik toch even.
ik duwde mijn dochter met mijn gezonde rechterarm opzij en ging de slaapkamer binnen.
de gordijnen waren door mijn dochter geopend, op het nachtkastje naast het bed stond het ontbijt met de dampende thee.
het lepeltje op het schoteltje weerkaatste fel het zonlicht.
in het bed, onder de dekens lag mijn vrouw.
haar mond was half geopend, wat altijd het geval was als zij sliep.
haar linkerarm lag op de lakens en het gezicht was naar de ramen gekeerd.
ze lag op haar zijde.
ik stond zeker enkele seconden dit alles in me op te nemen.
er was niets dat wees op een verschil met andere ochtenden.
alleen de mededeling van mijn dochter maakte dat de slaapkamer geen slaapkamer meer was.
ik liep naar het bed en mijn hand greep de hand van mijn vrouw die koud en zwaar was.
ja, zij was dood.
het moest al in de loop van de nacht gebeurd zijn, iets wat de huisarts later bevestigde.
ik liet de hand voorzichtig weer op het laken neer en draaide me om.
op de drempel stond mijn dochter nog altijd te snikken.
ik zag duidelijk aan haar gezicht dat ze onweerstaanbaar werd aangetrokken te kijken naar iets wat ze niet wilde zien.
ik wist dat ze bang was.
ze was bang voor de dood, bang voor haar moeder met wie zij haar hele leven had gekletst en samengespannen tegen mij.
op dat moment verachtte ik mijn dochter die de kamer niet durfde binnenkomen.
als ze straks in een kist ligt, dacht ik, dan durven ze wel komen kijken.
toen mochten wij uitstappen.
we volgden de ondernemer die ons voorging naar een ruimte die eruit zag als een dorpsbioscoop.
op het toneel, de verhoging voorin de zaal, stond de kist.
we konden plaatsnemen op harde, houten banken zonder rugleuning met het gezicht naar het podium.
ik vroeg aan mijn dochter of er opnieuw afscheid werd genomen, maar dat was niet zo.
deze fase behoorde bij de gang van zaken hier.
als er namelijk nog bezoekers waren geweest die pas hier aanwezig konden zijn, had het laatste afscheid nu plaatsgevonden.
deze fase duurde twintig minuten.
daarna viel het doek en vanachter het gordijn klonk alweer gerommel en gestommel.
de ondernemer verzocht ons naar buiten te gaan en een stoet te vormen.
geen begrafenis, ook geen crematie, zonder stoet.
hetzelfde geldt voor een nationale feestdag, een staking of de huldiging van een sportheld.
buiten stonden de zes zwarte dragers met de kist op hun schouders gereed, hun hoge hoeden angstvallig op enige afstand van de kist opdat ze niet zouden afvallen.
we waren met z'n achttienen en het was een korte stoet, maar het w`as er een.
boven op de kist die schommelend in beweging kwam totdat de dragers in de pas liepen, lag de krans van mijn dochter en mij benevens de mooiste boeketten die mee waren genomen uit het rusthuis.
de andere boeketten zouden wel de tafels van de geschorte dames sieren, dacht ik.
langzaam, oftewel plechtig, begonnen we achter de dragers aan te lopen.
de ondernemer had zich aan het hoofd opgesteld.
achter het ontvangstgebouwtje bleek een begraafplaats te beginnen, in mijn ogen een merkwaardige aanfluiting van de crematiegedachte.
of was het de bedoeling dat het cremeren gecamoufleerd werd en het moest lijken alsof het een gewone begrafenis was met een compleet kerkhof?
maar nee, zover behoefde de komedie niet te gaan.
hij draaide het contactsleuteltje om, stak het in zijn zak en stapte uit.
de blonde schreef iets in een boekje en stapte ook uit.
de beide achterdeuren zwaaiden open en een vochtige wind streek langs zijn gezicht.
de bestuurder drukte een pal naar beneden en trok de brancard achteruit.
alleen het hoofdeinde steunde nog op het stalen geraamte met de veren.
half in, half buiten de ambulance bleef hij liggen tot de blonde ziekendrager het hoofdeinde van de brancard oplichtte en met een arm de beide deuren in het slot gooide, daarbij met zijn andere arm de brancard in evenwicht houdende.
boven zich zag hij een hoog, rechthoekig vlak van grijs beton.
het dreigde te vallen en hij wist dat dit verschijnsel werd veroorzaakt door de verplaatsing van de brancard in de richting van het vlak.
steeds hoger steeg de betonnen muur tot de brancard stilhield en hij langs de muur naar het zenith keek.
hij hoorde de voorste drager een deur openen.
boven hem verscheen een plafond waarop de nerven en kwasten van bekistingsplanken duidelijk te zien waren.
hij gleed een stukje naar beneden toen de brancard een trap werd opgedragen.
de stappen van de beide mannen klonken hol.
rechts was een kale wand, links een dunne leuning die lichtblauw was geschilderd.
even lag hij horizontaal toen een klein platform werd gepasseerd.
toen steeg zijn hoofd weer op de volgende trap.
op het tweede platform begon de galerij van de eerste woonlaag.
de blonde ziekendrager deed de deur open en een vochtige tocht leek hem naar buiten te zuigen.
van beneden galmde de slag van een dichtslaande deur.
ze droegen hem rakelings langs gele deuren en ramen.
om de drie ramen een gele deur.
links van hem was een stalen hek dat een halve meter boven hem uitstak.
hij deed de dop erop en zette de fles terug in de kast.
toen hij de huiskamer binnenging, was hij zich duidelijk bewust van de zesenveertig flats aan de overkant van het grasveld.
hij ging aan de tafel bij het raam zitten en keek naar een jongen en een hond die over het grasveld renden.
op de straat die langs het flatgebouw aan de overkant liep, was een man in een kaki overall bezig de achterkant van een auto op te krikken.
hij draaide aan de knop van de radio, maar het toestel zweeg.
hij zocht de stekker, vond die en deed hem in een stopcontact.
enkele zenders brachten muziek, maar niet het genre dat hij wilde horen.
toch bleef hij aan de knop draaien tot hij zijn moeder hoorde thuiskomen.
hij hoorde dat zij de deur van zijn slaapkamer opendeed en meteen weer sloot.
zijn moeder kwam naar de huiskamer.
" ik heb de poeders mee kunnen krijgen, " zei ze en haalde een wit doosje uit haar tas.
" ik zou er gelijk maar een nemen. " zij maakte het doosje, waar een blauw etiket op zat, open en nam er een opgevouwen papiertje uit.
dat gaf ze hem.
hij vouwde het papiertje open en keek naar het beetje grijze poeder.
hij liet het poeder in zijn mond glijden.
het smaakte bitter.
hij ging naar de keuken, nam een beker en spoelde de bittere smaak weg.
dat stond hem dus de komende twee weken te wachten : twee keer per dag een bittere smaak in zijn mond.
zijn moeder zou er voor waken dat hij geen enkele maal oversloeg.
hij ging terug naar de kamer en bladerde in het programmablad van radio en televisie.
zijn moeder maakte lawaai in de keuken, waar ze voor de gebruikelijke, warme maaltijd zorgde.
maar de manier waarop ze tegen de deurpost leunde en gesticuleerde, was van dezelfde orde.
ze had blond, loshangend haar, dat tot haar schouders reikte.
ze droeg een paarse trui en een zwarte rok.
daaronder een zwarte maillot of zwarte kousen.
wat ze aan haar voeten had, kon hij niet zien, maar hij wist zeker dat het geen pantoffels waren.
hij zag, dat zij het kind naar binnen stuurde en met de postbode bleef staan praten.
door dit gesprek met de postbode haalde de krantenbezorger hem in.
maarten zag hoe de postbode, na afscheid van het vrouwtje te hebben genomen, over de vierde galerij het trappenhuis links bereikte.
de krantenbezorger naderde op de derde galerij hetzelfde trappenhuis.
tegelijk verdwenen beiden door de deuren.
de postbode was klaar en zou naar beneden gaan en de krantenbezorger moest de vierde galerij nog langs.
ze moesten elkaar passeren.
maarten verwachtte elk ogenblik de krantenbezorger op de vierde galerij te zien verschijnen, maar dat gebeurde niet.
wat was er gebeurd?
hadden beide mannen elkaar ontmoet en stonden ze te praten over het weer?
of gebeurde er in het trappenhuis iets verschrikkelijks, hadden twee aartsvijanden elkaar ontmoet en vond nu de bloedige voltrekking van de vete plaats?
want de krantenbezorger had nog altijd de vierde galerij niet bereikt.
bovendien had hij een krant gedaan in de brievenbus van het vrouwtje op de derde galerij.
ging de strijd soms om haar?
hij trachtte met zijn blikken de betonnen muur van het trappenhuis te doorboren.
toen schoot zijn blik omlaag langs het trappenhuis.
de krantenbezorger verscheen, stapte op zijn fiets en reed weg.
een paar tellen later kwam ook de postbode naar buiten.
de beide mannen hadden elkaar niet ontmoet en geen vete uitgevochten.
op de vierde galerij waren geen abonnees geweest.
hij is al tien minuten te laat. " maarten keek op de klok op de schoorsteenmantel.
" misschien heeft hij een lekke band, " zei hij.
het gas van de geiser begon te branden toen zijn moeder antwoordde : " hij gaat tegenwoordig niet met de fiets.
hij is met de bus. " " dan heeft hij de bus gemist of moet overwerken, " zei maarten onge`interesseerd en hij begon het televisieprogramma te bestuderen.
" als hij moet overwerken, weet hij dat altijd minstens een dag vantevoren, " vervolgde zijn moeder, " en al het eten is klaar.
nu kan ik alles maar warm houden. " deze klacht van zijn moeder beroerde hem niet.
als zijn vader de bus had gemist, wat dan nog.
een half uur later kwam zijn vader thuis.
hij maakte niet eerst de dagelijkse gang naar de keuken om zijn vrouw een zoen te geven.
blijkbaar verkoos hij haar vragen en verwijten aan te horen in aanwezigheid van zijn zoon.
hij kwam de kamer binnen, zei : " dag, maarten" en liep naar het doorgeefluikje.
hij moest zich bukken om in de keuken te kunnen kijken en stootte licht zijn hoofd.
" het is wat later geworden dan anders, " hoorde maarten zijn vader sussend zeggen.
" dat kan weleens gebeuren, nietwaar. " zijn moeder informeerde niet onmiddellijk naar de reden van zijn verlate komst.
" ik heb al die tijd het eten moeten warmhouden, " zei ze, " de kapucijners zijn nu kapotgekookt. " " da's niet erg, " antwoordde zijn vader, " ze zijn toch niet te eten. " hij richtte zich op en ging op zijn plaats aan de gedekte tafel zitten.
het antwoord van zijn vader deed maarten belangstellend opkijken.
het was ongewoon.
hij kon het gezicht van zijn vader niet zien, doordat deze met de rug naar hem toezat.
voor zover ook zijn moeder verbaasd was over het antwoord, liet ze niets merken toen ze de kamer binnenkwam en de pannen en schalen uit het luikje pakte en op tafel zette.
