er lagen schepen te kust en te keur in de diepe merwe-havens, in het uiterste westen van het oude rotterdamse havenbekken.
er waren kruimelcoasters en machtige tienduizend-tonners.
we keken er altijd met diep ontzag naar, wanneer we spijbelden of een vrije middag hadden.
en op vakantiedagen waren we daar ook te vinden.
het verveelde nooit langs die diepe, gevaarlijke havens.
vlaggen en vormen van schepen leerden we al vroeg onderscheiden : smerige grieken, trotse noren, engels-witte britten, statige duitsers en roestige yankees.
ze brachten een roes over ons, zoals hun roeterige rook over de stad dreef, tot ongenoegen van onze moeders in schiedam of oud-mathenesse.
rijnschippers met hun lange, platte, breekbare aken, in dikke rijen wachtend op lading, voltooiden het beeld van overvolheid tussen de hoge kademuren, vanwaar met netten en veelhakige lijnen op spiering werd gejaagd.
de vissers vingen doorgaans meer drijfhout dan vis, want in de hoeken van de havens dreef allerlei afval van schepen rond : stronken bananen, rotte sinaasappelen, kurken, flessen, kisten, allerlei stuwhout, overdekt met een laag zwartklevende olie.
tussen die rommel visten wij, met levensgevaar, vanaf de hoge stenen schipperstrappen, naar bamboestokjes om vliegers van te maken.
je behoorde beslist niet bij de ploeg, als je niet minstens `e`enmaal in de twintig meter diepe haven was gevallen.
ik werd een keer drijfnat, bibberend en halfverdronken thuisgebracht door een joelende schare vrienden.
mijn redder, een oude schipper, had ik klappertandend uitgescholden.
maar het pak slaag dat ik kreeg, was meer van opluchting dat ik thuisgekomen was, dan voor straf.
ik beloofde plechtig en onderdanig nooit meer naar die gevaarlijke havens te gaan, maar alsof er magneten op de kaden lagen, zo trok mijn hart er telkens weer heen, alsof dat van staal was.
een zeer tijdelijke kortsluiting van de batterijen met een eindje draad gaf geen enkel vonkje te zien.
het was duidelijk, ze moesten vervangen worden.
ze keek met interesse in haar grote blauwe ogen toe, produceerde in een oogwenk twee nieuwe dreuge batterijen, en liet ze ons aansluiten, waarna de reparatie een kostbaar feit was.
ze zuchtte, en lachte wat.
het was zielig voor haar, want ze had zo haar best gedaan.
ze lachte zodanig, dat we bemerkten dat ook in noorwegen boerinnen kunnen lachen, alsof ze kiespijn hebben.
en ze zorgde voor koffie met smeurebreud.
we praatten nog een uurtje door, hetgeen de rekening wel verhoogde, maar tevens haar prestige bij de kapitein, dat klaarblijkelijk afhing van de duur van onze reperatie.
toen tekende ze grif voor de reparatie.
er stond te lezen dat een stoere kortsluiting in een buisvoet was opgespoord en verholpen.
ze lachte gelukkig.
misschien bleef een noor er koud onder, en smolt een italiaan er van weg, maar ons deed het alleen maar erg, erg veel.
ze bracht ons naar de gangway en zwaaide minzaam.
toen we omkeken en haar vriendelijke vormen over de reeling zo uitstekend uitkwamen, begrepen we niet hoe die batterijen ooit uitgeput konden raken.
in de donkere morgenuren lag het schip zeeklaar aan de werfkade te wachten, gevangen in een eigengeschapen sfeer van diffuus licht die aan de rivierzijde oploste in een hardnekkige nevel, en aan de landzijde werd opgevangen door de machtige bouwsels van kranen en loodsen.
het was stil, pijnlijk stil.
tussen de loodsen hingen zware, ondoorzichtige schaduwen, waaruit steeds opnieuw mannen te voorschijn schuifelden.
ze scharrelden met hol klinkende stappen onwennig en bijna nietig over kraanrails en liggende ijzerkonstrukties heen, in de richting van de hangende gangway.
inderdaad, juffrouw, zei de stuurmansleerling, dit is de gangway.
waarom een engels woord?
omdat het nederlandse niet helemaal klopt.
dit is geen loopbrug of loopplank.
dit is een ding van lichtmetaal, ziet u wel?
heus, er bestaan lichtmetalen.
dat is een van de redenen waarom een schip blijft drijven.
nooit over nagedacht?
begrijp ik, begrijp ik.
het is uw business niet.
neem ik u niet kwalijk, juffrouw.
pas op de gangway.
zo'n ding is niet gemaakt op naaldhakken.
wie of wat trouwens wel.
uw voeten, bij voorbeeld.
uw voetjes, mag ik wel zeggen.
zo, nu staat u eindelijk met beide mooie benen op dek.
waar kijkt u naar, naar de reling.
jaja, da's de reling, juffrouw.
een ijzeren hekwerk om ons ervan te weerhouden overboord te vallen.
'n heel verschil met een gewoon boerenhek.
daar plegen gewoonlijk drie kleine kleutertjes op te zitten.
hier aan boord nooit iets van gemerkt.
de bootsman zit er wel eens op.
ziet u wel, dat de beste stuurlui aan wal staan?
kijk maar omlaag.
de wereld ziet er heel anders uit, van een schip af gezien.
goed opgemerkt, al zegt u het zelf.
u bent een loos meisje, als ik zo vrij mag zijn.
bepaald fijn dat het mag.
leun maar op me, dan gaan we verder.
pas op, daar ligt een slang.
niet schrikken, het is een olieslang.
ons schip loopt nog op olie, zolang het duurt.
een op hoeveel?
weet ik niet.
zou ik de boekhouder van de rederij moeten bellen.
veel te ingewikkeld om mijlen in kilometers om te rekenen.
schatting?
een mijl op zeven.
grijp de leuning, dan gaan we de trap op.
tja, die is vuil.
komt omdat er zo weinig vrouwen aan boord zijn.
wij moeten het hebben van drop-knapthet-op.
nooit van drop gehoord?
wel is er de raad voor de scheepvaart, een achtenswaardige kollege dat eveneens een rijbewijs en een auto bezit, en daarom vanzelfsprekend tot oordelen bevoegd is.
men mag op zee niet overal parkeren.
parkeren noemt men hier ankeren.
( spreek uit ankeren en niet ank`eren ).
groot licht bij mist is niet voorgeschreven.
men blaast gewoon vaak en hevig op de fluit en luistert naar de echo.
een machtig middel dat we als automobilist nog moeten missen is de radar.
een vernuftig apparaat dat, als het niet defekt is, de nadering van andere schepen aangeeft.
voorwaar een uitkomst ; ook voor de politie, bij snelheidskontroles.
daar wordt het, op de weg, ook gebruikt, uiteraard met minder symphatieke bedoelingen.
hoewel u na deze korte uitleg van gevoelen zou zijn, dat het beroep van stuurman ter zee zo moeilijk niet is, willen wij u ernstig tegen overoptimisme waarschuwen.
om te beginnen, mijnheer, zoudt u er goed aan doen regelmatig vertrouwd te raken met het medium water.
daarvoor zult u moeten verhuizen naar de kust, hoekvan-holland bijvoorbeeld, hetgeen risiko van veel baden met zich mee brengt.
ook in een zogenaamd zwembad kan men tegenwoordig pogingen doen geheel onder water te raken.
dit is nu zeer vormend voor een aanstaand zeeman ; de teil-mentaliteit moet men kwijt.
u zult tot uw verbazing bemerken dat uw lichaam kan drijven, mits met voldoende lucht gevuld of van voldoende kurken omringd.
wij twijfelen niet aan uw gezindheid zeeman te worden, maar laat u toch vooral leiden door de geest van deze brief, wentel u daarenboven bij nacht en ontij door de branding, en vergeet hierbij achteloos de seizoenen.
tenslotte is varen geen seizoenwerk.
probeer vervolgens door de keuring heen te komen.
u hebt een kans.
geestelijk keurt men heden nog niet.
" alderamin" , die ouwe" liberty" ? " " ja, verdomd!
stuurman boomsma. " " ja, verdraaid, ouwe markonist!
twintig jaar geleden.
hoe best`aat het! " " maar hoe komt u nou in dat brughokje terecht, stuurman? " " ach, m'n vrouw is gestorven.
ik woon nu bij een zuster van me in bruinisse.
je moet toch w`at doen? ! " de nacht was diep, de weg was lang, maar niet langer eentonig.
ze was gevuld met duizend herinneringen.
er liepen mensen op die weg, er blonken vuren aan kusten, er voeren schepen door de nacht, er waren verre gedachten, opgeroepen door die `ene zin uit het duister :" het is een mooie nacht, goede reis. " een zin van een eenzame, ongeweten kameraad.
een ontmoeting op de hondewacht.
als dunne nevel viel schemering over de botlek, de brede haven die een gewezen rivier was.
nog stak de oostelijke punt van het bijna voormalige eiland rozenburg als een herinnering uit in het voortebbend, lichtdragend water ; daar waar de maas zich splitste in rotterdam of dordrecht.
de harde neonreklame van verolme, de lichten van de raffinaderij, trillend en dansend binnen het aantrekkend donker langs de oevers.
laag op het water voer een motorbootje, omgeven door niets dan druilerige kilte en duisternis, omgeven ook door lange kaden vol rijzende ertstankers onder een lawaaierig regiment van grijpers en, aan de overzijde van de haven, soortgelijke superschepen in een waas van geruis en graanstof.
en waar nergens plaats meer was, lagen de boeien vol met meer schepen, omringd door stuivende, zoemende elevatoren en een moza`iek van rijnschepen.
de botlek : nieuw, glanzend en vol.
er lagen overwegend nieuwe schepen rondom ; hoog, trots en ongenaakbaar van allure.
superschepen met alles achteruit.
een vonkend achterkasteel en daarv`o`or een lang, te lang voorschip, liggend onder het wisselend licht van dek- en kraan{lampen}.
het vreemdst van alles waren de eenzame, hoge vluchthuisjes van de uitkijk, in een mast op het voorschip die bijna geen bak meer had.
het zoeklicht bescheen de griek aan alle kanten.
" she's all yours, " seinde de kustwachtkotter.
" geluk ermee, en behouden binnenkomst. " " thanks for the service" , antwoordde de" zuidzee" .
de griek meldde dat het best uit te houden was, en daarom werd in onderling overleg besloten pas bij daglicht vast te maken.
het had geen zin mensenlevens in de waagschaal te stellen, nu het karwei kontraktueel vastlag.
bovendien voorspelden de weerberichten handzamer weer, en horta was vlakbij.
aldus beslist en toebereid zijnde, gaf kapitein kooy zijn orders.
de-wijs kon gaan rusten ; die had zijn portie vandaag al gehad en moest fris zijn als het nodig was.
de stuurlieden dienden de griek in de gaten te houden : in de buurt blijven als het job een eind op de wind verdaagde.
de rust keerde weer op de" zuidzee" .
iedereen wist waar hij aan toe was : afwachten, de nacht zo goed mogelijk doorbrengen, op de brug of beneden, in de buik van het rollende en stampende schip ; proberen wat te slapen.
de ene wacht loste de andere geeuwend af.
d`a`ar lag de kotter, en d`a`ar lag de griek.
keep 'r in the holes, boys!
traag verstreken lange, lege slingeruren, vol kille vermoeidheid, die met ettelijke bakken koffie werd verdreven.
soms rinkelde de telegraaf.
kotter en griek verdaagden, ze dreven uit elkaar.
er achteraan met de" zuidzee" .
maar toen de grauwe wintermorgen bezit begon te nemen van dit bewogen stuk noordatlantic, waarvan de" zuidzee" het steigerende middelpunt was, zag de verbouwereerde stuurman van de wacht de vormen van de kustwachtkotter voor zijn neus opdoemen, juist waar hij de griek had verwacht.
het hulpeloze vrachtschip was onder de horizon verdwenen.
ze hadden dapper de langzaam wegdrijvende kotter gevolgd. . .
" stom" , zei kapitein kooy rustig.
" verdomd stom van jullie, " en verder zei hij niets, want wanneer de verwisseling van de halende lichten van beide schepen had plaatsgevonden, was niet meer uit te zoeken.
" wat wilt u eten en drinken, dokter? " vroeg de kapitein, terwijl een bediende gewillig standby bleef.
de zes aanwezigen wachten met zichtbare spanning op antwoord.
het was vreemd, heel vreemd.
" mag ik dan gebraden kip en een paar glazen bier voorstellen? " zei de kapitein.
" graag" , was het domme antwoord.
er kwamen zeven biertjes en zeven malse haantjes.
er werd veel gepraat en gelachen.
vreemde sfeer, vreemdgezellige boot, geschikte bemanning, prima sfeer.
maar wat was er toch aan de hand?
wel viel het op dat steeds dezelfde man alle bonnen tekende.
het was een man met drie volle strepen en een schroefje op zijn epauletten ; kennelijk de hoofdwerktuigkundige.
hij was de somberste van allen.
na een klein uurtje verlieten wij het schip, uitgewuifd door een luidruchtig gedeelte van de bemanning.
het was een groot, groot raadsel.
en het zou dit gebleven zijn als niet twee weken later een brief thuiskwam ; een brief van de derde stuurman van dat vreemde kusttankertje.
een brief, gepost in hamburg.
onze service, zo stond er in, had precies veertien minuten geduurd, en dat betekende een record.
kapitein en hoofd-w-t-k hadden gewed w`a`ar een standaardfout het snelst gerepareerd kon worden in de wereld.
in vijf havenplaatsen was de dop eruit gehaald.
de tijden varieerden van drie uur tot veertien minuten.
dat was de oplossing.
maar niet van alles.
piekeren we er nog over hoe die hooggestemde, sociaal voelende derde stuurman aan ons huisadres gekomen is. . .
toen de oude per-jakobsson stierf, heerste er grote verslagenheid op de vloot.
het was immers bekend dat diens zoon niels een playboy was, die zich nog nooit werkelijk serieus met de rederij had bemoeid.
de zeelieden die met de maatschappij vergroeid waren, huiverden.
ze zagen het spookbeeld van een faillissement voor zich oprijzen, en dat betekende ergens anders opnieuw beginnen, onderaan de ranglijst.
nu was er leegte aan die kade.
een overkompleet bassin, alsof het zaterdag was.
als sluipende inflatie was de belangrijkste scheepvaart van hier verdwenen naar de zuidelijke oever, en tegelijkertijd om de west verdaagd.
ook de knsm was van hier verdwenen, die kant uit.
leegte, vreemde leegte, vreemde vlaggen, verschuivingen.
wellicht werd de gehele ijselhaven nog eens dichtgegooid, om er een containerveld van te maken.
ijselhaven, oranjelijn.
het beeld was uit fokus, verschoven, achterhaald.
portiers en botenbazen verdwenen.
kapiteins en loodsen hadden het laten afweten.
de stampvolle kantine was uitgedund, de lachende juffrouwen waren verdwenen.
thans de leegte van verandering die, omdat ze zo geleidelijk was gegaan, niet tot kranteberichten en paniek had geleid, maar daarom niet minder ingrijpend was.
nu was er leegte.
de zon scheen ongelovig en beginnend warm over de nok van de gesloten loodsen heen, loerend naar de stille kranen die op de nog glimmende rails stonden te wachten, op een schip.
nu was er niemand anders dan die ene man, een poppetje in de verte, onnatuurlijk groot door luchtschommelingen.
een man die naderbij drentelde, kwasi-onverschillig naar de waterkant liep en er in spuugde.
die man intrigeerde.
er was iets bekends in zijn houding, zoals hij daar stond te kijken, starend, verweg ziend, in de voorbijheid, in het verleden.
het was een oude man, een generatie ouder, maar toch vreemd bekend.
hij keek.
wat zou hij zien?
en plotseling een vergezicht, een inzicht, een herkenning, een zien-door-zijn-ogen ; oude ogen die al meer gezien hadden, en verder, en dieper.
er was rietland.
het kwaakte van de wilde eenden en het plonsde van de vis, zelfs van de zalm, grote rode zalm.
maaszalm.
het was een biesbosbosachtig watergebied, buitendijks, vol kreken en rietvelden.
toen verschoof het beeld opnieuw.
er werd gegraven, gebaggerd.
er werd uitgediept.
een kade.
een haven.
een loods.
een schip.
