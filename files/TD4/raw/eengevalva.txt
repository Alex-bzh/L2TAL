de openheid als zichtbare hinderlaag van wat niet versluierd was en toch niet werd begrepen ; het ontsloten labirint als dekmantel van een daaronder liggend tweede doolhof dat de grenzen van het eerste niet tebuitenging.
hij had alleen de mogelijkheid om verder te gaan, maar zou hier willen delven, als een mol de grond inwroeten om het bouwpatroon bloot te leggen ; om te stuiten op het oermodel, het afwezige plan van een verleden zonder verleden.
de osmose van twee landstreken was ingetreden zonder dat hij plaats en tijd fixeren kon.
hij ging grensgebieden binnen waarin de verbeelding tot leven kwam.
langzaam verdergaande verloor hij het kontakt met die nog juist in kaart gebrachte uitlopers.
elke steun ontviel hem waar kennis en inzicht waren gegrondvest op wat reeds in kaart was gebracht.
zelfs de waarneming van langgerekte, vager wordende schaduwen die vooruit werden geworpen en voorboden waren van de nachtzijde van de verbeelding werd onzeker.
het was niet of nauwelijks vast te stellen waar de schaduwen nog zichtbaar waren en waar al niet meer.
uiterste behoedzaamheid leek geboden, waar een mengeling van feiten en vermoedens zich presenteerde.
zoals men achter dijken vermoedens bespeurt van de zee.
fikties en werkelijkheden deden zich voor als ommuurde tuinen zonder aarde, deuren zonder handgreep, bloemen zonder strengel.
en het water van de rivier was een fatamorgana, een wapperend grauw lint in de lucht, zonder bedding of delta die achter de heuvels haar netwerk van haarvaten, aderen en klonterende aardbrokken uitbreidde of inkromp volgens de hartslag van het moeras.
alleen zijn blindheid was even werkelijk als de revolver die ketst bij het oor.
diep doorgedrongen in dit onveilige, fascinerende landschap waarvan de kaarten tot nu toe weinig melding hadden gemaakt, stuitte hij plotseling op een wegvertakking ; een vork. . . " daar hield het weer op.
twee wegen.
toen ik terugkwam met het water stak ze het steeltje van de appel achter mijn oor en doopte haar vingers in de kom.
ik veegde stof en kringen van vuil en opgedroogd zweet van haar wangen en voorhoofd.
een paar druppels water bleven in haar witblonde krullen achter.
ook het klokhuis had ze opgegeten.
ik gaf haar een witte theedoek die schoon was.
ze droogde het gezicht en de handen en legde de doek daarna over mijn linkerarm, terwijl ik de kom opnam om ermee terug te lopen naar het kleine badhok.
- stefan, stefan, zei ze.
dit is een thuiskomst.
ik zag in de spiegel dat mijn gezicht een aarzelende ontroering vertoonde die zich bij geringe aanmoediging openlijk zou ontplooien.
lisetta begon hard te lachen na wat ze gezegd had.
ik haatte haar plotseling maar was nog net niet te grazen genomen.
ik sloot het telefoonboek, hing de hoorn weer op de haak.
de deur van de cel schoof langzaam achter mij dicht.
het muntstuk liet ik liggen.
het restaurant liep na de middagrust langzaam weer vol.
ze zat achter de tafel, hard en deerniswekkend, en had een onduidelijk drankje besteld.
ik ging tegenover haar zitten en wenkte de ober.
- neem mij mee, zei ze weer, met haar lippen bijna tegen de rand van het glas geduwd.
- en geef antwoord!
- nog eens met suiker? vroeg ik.
jij krijgt er `een meer dan ik.
zeven om zes.
ok`e?
ik liet een scheut suiker in mijn hand lopen en telde de korrels uit.
eddy-wisent is hier, zei ze toen en ze draaide de palm van haar hand naar mij toe.
ik keek haar aan in de zekerheid dat mijn gezicht zonder uitdrukking was.
wit en hoornig.
ze scheen in verwarring te raken.
" hij sloeg na lange aarzeling linksaf.
na een paar honderd meter stopte de motor voorgoed.
wat hij ook probeerde, de landrover weigerde verder te rijden.
het was stil.
hij zag alles scherp.
een droge bedding en grijze heuvels in diffuus licht, paars struikgewas op grote afstand, de tang en het uurwerk op de motorkap.
voorwerpen drongen zich op, schenen te verschuiven, werden iets groter en scherper omlijnd.
gekartelde hoektanden groeiden uit granaten gesteentes.
hij zag het gemaskerd gezicht van de ruimte, gebeiteld en roerloos.
bijna zonder geruis hieuw achter het masker iemand in op het licht dat hier en daar trilde, onmerkbare barstjes vertoonde, dun als haarvaten in het glazuur.
het klonk ongewoon ; nochtans registreerde hij slechts wat zich als werkelijkheid voordeed.
het behoorde tot zijn taak.
hij moest zijn ogen beschermen tegen het veranderende licht en droeg een zonneklep waarop in hi`eroglyfachtig blokschrift iets geschreven stond dat reeds lang was verbleekt.
de tijd verstreek.
en het landschap werd boosaardiger, want hij woonde erin.
en het was stil om hem heen.
op zijn tochten in de omgeving keek hij oplettend om zich heen.
het wisselende licht verduisterde af en toe een open kijk op wat hem omringde.
het landschap was onvriendelijk, door droogte en dorheid getekend.
reden waarom niemand er zich vestigen wilde, meende hij.
de lucht was voortdurend betrokken, er hing een matte grijsheid zonder dat men van wolkenvorming kon spreken.
over de hele ruimte scheen een blauwe waas of vlies gespannen te zijn, wat het licht een merkwaardige verkleuring gaf.
op enige afstand van zijn verblijfplaats liep een droge bedding die aan een rivier herinnerde.
wat vroeger een vaargeul kon zijn geweest, was nu een dichtgemetselde lintachtige vuilnisbelt van groeisels die door de verdergelegen heuvels en bergen in het oosten scheen te zijn uitgespuugd.
wat ik deed was een oefening in inzicht, meer niet.
verklaringen van het bestaan ambieerde ik niet en gingen mijn krachten teboven.
het was mij opgevallen hoeveel moeite het kostte een onderwerp dat ik mij voor een bepaalde avond had gesteld ook vast te houden en niet elk voorwendsel aan te grijpen om niets te doen, het huis te ontvluchten of af te dwalen in overpeinzingen en fantasie`en die ik tevoren niet had gewenst of waarvan ik het bestaan zelfs niet had vermoed.
dit alles geldt niet als verontschuldiging voor mezelf of wie dan ook.
naarmate ik verder schreef en de dingen leken te gaan lukken, werd mijn pen genoodzaakt dingen te beschrijven die - door wat eraan voorafging - blijkbaar werden opgeroepen en een eigen leven gingen leiden dat het mijne niet meer was.
tot mijn verbazing hervond ik mezelf meestal op grote afstand van de voorvallen en zaken die ik aanvankelijk gemeend had te beschrijven en die nauw met mijn bestaan waren verbonden.
het relaas van mijn vlucht werd op deze wijze vervormd tot een ervaring die ik ook zelf voor het eerst beleefde.
een van de boeiendste waarnemingen die ik op deze avonden deed gold het moment waarop de verbeelding ingreep in het proces van schrijvend denken, en de persoonlijke aanleiding tot schrijven vervaagde en wegviel als de leeggebrande trap van een voortstuwingsraket die het ruimtevaartuig zijn ontsnappingssnelheid bezorgde.
dit moment veroorzaakte in het denkcentrum altijd beheerste opwinding waarbij aan alle kanten de gegevens in beweging kwamen, zichtbaar werden en de opmaat naar een volgende idee zich soms al voordeed.
de gebeurtenissen aan de schrijftafel ( en wie mijn verleden zou kennen verwondert het niet ) vergeleek ik onwillekeurig met die aan de pokertafel, waar op zekere ogenblikken de dodelijke klamheid van verborgen maar voelbare spanning kon hangen, als het beslissende eindspel gespeeld werd.
een broze zilveren ketting was halverwege in haar hals weggezakt.
de afdruk van mijn schoen liep dwars over de plaats waar haar volmaakte borsten hadden gezeten.
de boventanden waren even opgetrokken, alsof ze op het punt had gestaan nog een spottend, niet gelovend lachje voort te brengen.
in het bot bij haar slapen, en ook van de schedel waren schilfers afgebroken ; het leek of daar een scherpgetand voorwerp verscheidene keren langs was geschampt.
ik stond abrupt op ; de groenkoperen vliegen werden hinderlijk, ze kwamen in steeds grotere aantallen terug en zetten de aanval in.
ze trokken zich niets aan van de regen die zachtjes begon door te zetten.
er stonden vochtige knie`en in mijn broek.
ik draaide het lijk een halve slag om met mijn voet.
ze lag nu op haar buik die er niet was.
op de plaats van haar dijen stak een plastic mapje uit de aarde omhoog.
ik trok het tevoorschijn en wreef het schoon.
een adreslijstje waarop ook ik was vermeld ( onderstreept ).
een gestempelde foto.
een identiteitskaart.
ze zou spoedig eenentwintig zijn geworden.
ik rolde wat er van haar restte zo zorgvuldig mogelijk naar de rivier.
mijn haren raakten doorweekt van de regen.
ik wikkelde mijn handen in mijn hemd en duwde lisetta naar de oeverrand.
het lichaam gleed niet soepel in het water, het werkte tegen, eigenzinnig als kadavers zijn.
tenslotte wint de dood dacht ik.
als het meezat zou ze de stad nog eenmaal passeren.
gordijnen waaien in een lege kamer.
het is verstikkend warm, zelfs aan zee.
ik heb het buitenverblijf laten afschermen zodat ze niet over de omheining kunnen kijken.
de ruiten zijn op de bovenverdieping vrijwel ondoorzichtig gemaakt.
men kan slechts de vage kontoeren van onbenoembare vormen onderscheiden.
de warmte schijnt zonder duur.
waar het ook donker zou zijn, onherbergzaam maar hier en daar achter schuren of huizen windstil en beschut.
borden, tekens stonden ondergesneeuwd : obstakels, vreemde gedrochten die elke zin hadden verloren, zoals wij in het zwijgen de spraak.
ik legde een hand vlak boven haar knie.
ze scheen die niet te voelen.
door mijn gewatteerde handschoen heen kon ik geen spierbeweging ontdekken.
ik streek langs de bontrand van haar kaplaars.
aan de wissers klonterden ijskorrels samen.
kleine tranen hechtten zich vast aan de ruit.
het glas werd hobbelig terrein voor de smalle rubberen stroken die nog slechts de helft van het aanvankelijk gebied bestreken.
ze schakelde terug ; de wagen remde af op de motor totdat hij vrijwel stilstond.
de lampen woeien dicht ; de achterlichten waren niet meer zichtbaar toen ik om de auto heen liep.
ik sloeg de rode plastic kappen schoon.
een krachtige wind stond dwars op de weg.
ik trok voorzichtig het aankoekende ijs van de wissers en de rubberranden om de voorruit en schaafde het glas glad.
de sneeuwjacht sloeg terstond weer in op de donkerende plekken waarachter ik even de vage omtrek van zilverende kousen, en het gepolijste gezicht onder de grote bontmuts had gezien.
de auto stond zacht zoemend aan de rand van de spoorloze berm.
oude sneeuw was door bulldozers opzijgeschoven ; hierdoor was de weg nog enigszins gemarkeerd.
ik maakte het glas van de schijnwerpers vrij en beduidde haar dat zij de felle, laag opgehangen mistlampen moest inschakelen.
als een groeiende witte toorts liep ik door het licht.
met de hand al aan het portier keek ik om mij heen.
was terugkeer nog mogelijk?
behalve de lage brede wagen - maar ook deze werd zienderogen gekamoefleerd in de duistere sneeuwzee van de nacht - viel in de nabije omtrek niets te onderscheiden.
zelfs het geluid van de dichtslaande deur klonk gesmoord.
de wagen trok langzaam op.
haar gebaren hadden iets houterigs gekregen.
ik zit gekadreerd in de spiegel.
in de tuin achter mij waait een zandwolk omhoog.
voorbij de omheining struikelt een zee steeds luidruchtiger over de schelpenbank die ik daar weet.
snel wijkt de schemer van dubbelprojekties.
het melken gordijn zwenkt terug in het oog - het was vrijwel duister geworden.
de toenemende ijsafzetting blindeerde de donkere glazen van mijn bril.
het was onmogelijk om ze op de brug nog schoon te vegen.
ik merkte te laat dat de vage bewegingen voor mij plotseling ophielden.
in de paar sekonden die marston nodig had om zich van iets te herstellen ( zag hij niets meer? werd hij bang? ) schoof ik op hem in.
hij verloor zijn evenwicht en rukte het touw los waarmee wij aan elkaar waren verbonden.
ik greep instinktief om mij heen en bleef met mijn handen ergens haken.
met een schok, alsof er iets knapte, werd het houvast weer verbroken.
marston gleed weg van de brug.
zwijgend, snel, met zijn armen omhoog in de dichtgestormde ruimte.
de kameratas zwaaide heen en weer aan de gebroken leren band die in mijn handen zat geklemd.
duizeligheid.
onachterhaalbare bewegingen.
in de stormsluis, alleen, vond ik mezelf terug.
op het dak brak de kracht van de blizzard in duizenden tikkelgeluiden uiteen.
de rust overviel mij, veroorzaakte een suizend geluid in mijn oren.
een waterig brok ijs zeilde langzaam uit het linker brilglas weg ; het was alsof een schuif werd opengetrokken waarachter een wereld van kleine dingen zichtbaar werd.
een wereld die weer vertrouwder en afschrikwekkender was geworden, die naderbijkwam en vragen stelde - nog zonder een teken van leven te hebben vertoond.
tenslotte opende ik de deur naar de centrale hal.
allen waren daar verzameld en zaten of lagen om de stookplaats in het midden.
achter een halfvergane krant nog de theepot, dorre bladeren, dode insekten met gekromde pootjes op hun rug in gesmolten en weer gestolde suiker, zoals de spin in de harsdruppel die elke dag als medaillon van barnsteen aan het dunne gouden kettinkje om haar hals werd gehangen.
op de stoel zonder poten een rode kalken kabouter die neus en oren miste en in hitte of kou onveranderlijk lachwekkend naar een geheime horizon zat te grijnzen.
vaag op de achtergrond hoorde ik olga's stem.
ik wendde mijn hoofd af van het huis in de verte.
alles was wit aan haar.
alleen het gezicht, haar armen en benen waren gebruind van de zomer.
het witblonde haar was door zout water en zon gebleekt.
de tas stond op tafel.
ze tastte naar sigaretten terwijl ze mij zwijgend observeerde.
oogwit lichtte op in de donkere hoek waar ze zat - kleine dwaallichten als zij haar hoofd of pupillen bewoog.
hoe wist ik wat zich achter dat huis bevond?
een boerevrouw bracht een karaf en twee glazen ; een schaal geroosterd brood zette zij tussen ons in.
op een hoek van de tafel stak ze een kaars aan.
in de deur naar het achterhuis verscheen een klein donker jongetje dat zijn knuistje in zijn mond hield en weer snel, achter de rokken van de vrouw aan, verdween.
we zaten alleen besefte ik, voor het eerst.
- ik mag u hier niet mee naar toe nemen, zei olga, maar ik houd van deze herberg en ik vind u aardig.
ik liet natuurlijk niets merken van mijn lichte verbazing ; voorlopig besliste ik zelf nog wel wanneer ik waarheen wilde gaan.
dat ik het dorp de laatste maanden niet meer bezocht had en afgezonderd woonde, was te wijten aan de bezigheden en een opdracht die ik eerst moest volbrengen.
en er was personeel.
