hugo droomt voor het venster, het wolkendek is ondoordringbaar, de regen begint opnieuw te vallen.
( in de herberg aan een andere tafel zit een meisje.
haar blote armen leunen op het tafelblad ; zij heeft donkerblond haar dat golvend langs het gezicht valt, half ervoor aan de rechterkant - links van de jongeman uit gezien - omdat zij het hoofd iets naar voren en iets opzij gebogen houdt.
haar gezicht staat ernstig, de wenkbrauwen vormen `e`en regelmatige lijn met de neus, daaronder de mond, een onderlip, die enigszins gezwollen lijkt.
de benen zijn over elkaar geslagen en de jongeman ziet onder de tafel een knie, de welving van een rok, daaronder boort de angel van zijn blik.
als hij zijn ogen opslaat ontmoeten zij de hare.
zij kijken elkaar aan, hij staat op, hij volgt haar naar binnen. ) de volgende zaal is langwerpig.
in het midden staat een fraaie louis-seize-tafel, naakt, onbedekt, zonder enig voorwerp, een zuiver stijl-specimen.
langs de wanden een drietal glazen vitrines.
de bezoekers blijven er in groepjes van vijf of zes voorstaan, in een houding van verveelde aandacht.
de gids loopt naar de middelste kast, vouwt de handen voor het lichaam, de palmen buitenwaarts, waarbij de vingers kraken.
hij buigt zijn expressieloos gezicht naar de grond en zegt zijn keel schrapend zonder stemverheffing : " de deskundige amateur van oud porcelein, die over werkelijke smaak beschikt, kan moeilijk ongevoelig blijven voor die fraaiste vorm van de porceleinkunst, het" biscuit" .
deze term die in het algemeen gebruikt wordt voor elk werk van ceramiek is eigenlijk alleen van toepassing op de beeldjes die in het wit gebakken zijn en mat en ongeglazuurd uit de oven komen.
die vorm is des te interessanter omdat zij in alle stijlen, vanaf de achttiende eeuw tot nu toe, een volledig overzicht geeft van de ontwikkeling van deze kunst in frankrijk. " op straat onder de hoge ramen houdt een wagen stil.
even later klinkt in de vestibule een bel.
de oudere vrouw en de jonge staan op.
zij omhelzen elkaar met plichtmatige, stijve gebaren die niets vijandigs hebben, maar iets afwezigs, onverschilligs bijna.
de moeder wenst haar dochter een aangenaam verblijf toe in het andere land waar zij eens was, tijdens de oorlog.
hun wangen schuiven vluchtig langs elkaar, haast zonder elkaar te raken.
de vloer kraakt als de jonge vrouw naar de deur loopt, waar een wit valies klaar staat.
bij de deur draait zij zich nog eenmaal om, hun blikken rusten op elkaar.
de deur gaat dicht.
in de vestibule tikken de hakken van de sandalen op de marmeren trap.
de buitendeur, het portier van de auto dat dichtgeslagen wordt, het starten van de motor.
achter de gordijnen van een der hoge ramen kijkt een vrouw de wegrijdende taxi na.
de lucht hangt laag over het meer, de blauwige bergen aan de overkant zijn nauwelijks meer te zien.
daarentegen groeit er een grijze wolk boven het water, die zich vanuit het noorden uitbreidt en het laatste blauwige wit verdrijft.
een gerommel komt vanuit de verte dichterbij.
het heeft eigenlijk niets van donder, al is het duidelijk onweer, het heeft meer van maaggeluiden bij een slechte spijsvertering.
het houdt lang aan, een uur, anderhalf uur.
ineens breekt een regenbui los, water aan alle kanten.
ik ga naar boven, naar mijn kamer aan het terras ; een grote plas overdekt al de tegels en geweldige regendruppels spatten op het staande water uiteen.
ik sluit de vensterdeuren en ga op bed liggen om te lezen, maar met het boek in de hand sluit ik mijn ogen en luister.
de kleine stad in de middag oefent een sterke aantrekkingskracht uit op cascol.
op heel veel mensen trouwens, want het is een druk bezocht toeristenstadje.
het aantal engelsen, duitsers en fransen dat men er tegenkomt, is benauwend ; het overtreft in sommige tijden van het jaar dat van de oorspronkelijke bewoners.
iemand heeft hem uitgelegd dat het al heel lang zo is ; misschien zelfs al wel sinds de veertiende eeuw, toen het stadje, destijdse afmetingen in aanmerking genomen, een stad was, een handelsplaats en een haven, die meer vreemdelingen ontving dan eigen mensen uitzond ; een interessante theorie die overigens minder bewijst dan zij suggereren wil.
de bewoners van de stad gaven er de voorkeur aan hier te blijven en hun zaken af te wikkelen met de vreemden, die kwamen halen wat zij zochten of brengen wat zij te verhandelen hadden.
het heeft aan de voorspoed niets afgedaan, want de rijkdommen die verworven werden en waardoor het stadje na eeuwen beroemd is gebleven, maken er nog steeds de glorie van uit.
het is niet altijd zo geweest.
er was een periode waarin de stad in verval raakte en het centrum van de handel zich verplaatste naar gunstiger gelegen streken, waar grotere schepen een grotere haven konden binnenvaren.
maar de kleine oude stad is een eigenaardige aantrekkingskracht blijven bezitten.
zij heeft altijd mesen aangetrokken, ook toen er weinig meer te verdienen viel.
het heeft zelf eigenlijk niet eens zoveel opgeleverd en bijna alles wat er staat aan kunstwerken, aan oude architectuur, is van vreemde handen afkomstig, die zich hier thuisvoelden in wat met de voortgang van de tijd meer en meer rust en stilte werd.
van die rust en stilte is op een zomerdag weinig te merken, denkt cascol, als hij het marktplein oversteekt.
hij noemt haar lara en hij noemt haar silvia, namen die niets betekenen, maar waarvan de klank hem iets suggereert.
men kan er alle kanten mee uit.
neem lara.
wanneer het mogelijk was zijn leven terug te draaien, als een film, niet opnieuw te leven, want dat zou geen enkele zin hebben omdat een herhaling geen nieuw gezichtspunt kan opleveren en toch geen herhaling zijn zou, maar terugdraaien alleen om te zien wat hij zich niet meer herinneren kan, dan zou hij haar verschillende malen kunnen weerzien.
hij zou haar niet herkennen, omdat er nog niets te herkennen viel ; dat kan pas nu, op deze sombere voorjaarsmiddag in dit sombere kasteel, dank zij de verbeelding, die `o`ok niets terugroept maar die plotseling een gevoel doet ontwaken van herkenning.
geen feit, een gevoel, zoals men onverwachts de sensatie kan hebben, dat men een bepaald ogenblik precies zo al eens eerder heeft beleefd.
maar hoe moet men dit verduidelijken, en aan wie?
lara was de aanvang.
hij ziet het dorp voor zich ; het beeld is er al geweest, de dorpsherberg, de weg, het is maar een beeld en zij droeg een andere naam, maar dat is nu van geen enkel belang meer, het gaat niet om haar naam ; het gaat zelfs niet om haar gezicht dat met moeite en inspanning oprijst uit een ver verleden, de donkerbruine ogen met een fel licht erin, fonkelend als de gloed in sommige edelstenen, en een schuchterheid, dralend om de lippen, over de wangen.
het gaat niet om wat hij ziet.
het is veel moeilijker : het gaat erom te weten wat het hem heeft gedaan.
niet weten, maar opnieuw ervaren.
w`eten doet hij het wel, want de feiten zijn er, aanrakingen, brieven, ziekte van kinderen die langzaam wegkwijnen, men weet niet waaraan, en die soms sterven.
op een dag, de handen over hem gevouwen, slaat zij haar donkere ogen naar hem op en zij zegt met een rustige stem, die van ver weg lijkt te komen uit een keel die hij kent als geen ander, maar die hees klinkt, dat zij gaat trouwen.
het is een mededeling die hem - hij weet niet waarom - niet verwondert ; hij heeft het altijd geweten.
hij vraagt niet met wie en zij vertelt het hem ook niet, het is de vaststelling van iets waaraan zij verder geen deel hebben.
hij weet dat het de laatste maal is geweest dat hij bij haar was, dat zij hem heeft aanbeden, dat hij geofferd werd.
hij is voortaan vrij, hij zal haar vergeten, haar kamer, het altaar, de witte villa, de onrust voor haar ouders en zusters, wier leven hij niet kent, alleen heeft gehoord.
het zal allemaal verdwijnen, wegdrijven met de tijd, in een onmetelijk diepe grot, waaruit geen echo meer klinkt : haar asblonde haar, haar gezicht, haar mond, haar keel, en dat onbenaambare, duizelingwekkende gevoel.
iemand, lang nadien, noemt hem haar naam, hij heeft haar nooit meer gezien, hij zal haar nooit meer zien, zij ligt weggezonken in de grot.
iemand zegt dat iemand van die naam bestaat en keelkanker heeft, dat iemand van die naam niet meer spreekt, alleen soms misschien nog onverstaanbaar lispelt door een telefoon, die niet antwoord.
zij glimlacht slechts, zij zit zwijgend neer en luistert naar wat er wordt gezegd.
of luistert niet, men kan het niet weten.
iemand vertelt hem dit over iemand van die naam en hugo, op zijn beurt, luistert maar hoort niet wat er wordt gezegd.
hij staart voor zich uit in de ruimte die onbegrensd lijkt, als over een eindeloze zee, waarachter men niets meer kan zien dan de horizon.
hij moet er telkens weer naar kijken, zonder begeerte denkt hij, maar dat is een gedachte in de eerste graad ; er is een tweede, een derde.
men weet het niet precies.
trouwens, het doet er niets toe, hij behoeft zich over een opwellende begeerte niet te generen, integendeel, hij kan er zich behagelijk in koesteren als hem dat zint.
hij is niet op duitse vrouwen gesteld, maar ook dat is een primaire reactie : hij kent er eigenlijk geen, behalve een onaangename ervaring met een duitse prostituee lang geleden en dat is een toeval, hem ook wel eens bij anderen overkomen.
de meisjes praten, zij lachen ; hij doet geen moeite hun woorden te verstaan, het gesprek te volgen, het enige dat hij opvangt - hij denkt : precies op tijd, zonder bepaalde reden - is de naam van het meisje tegenover hem : zij wordt aangesproken met elisabeth.
het is een naam waarvan hij houdt, ook alweer zonder reden, zelfs al vindt hij het een echte duitse naam, maar dan van een duitsland dat donker is ( zoals zij, haar haren, haar ogen vooral ), omhullend, verwarmend, romantisch en geheimzinnig, het duitsland van h`olderlin en misschien ook van rilke.
het zijn namen, die in hem opkomen uit het weinige dat hij van de duitse literatuur kent, een lacune, zo heeft hij het altijd gevoeld, maar gemakkelijk te verontschuldigen en goed te praten : men behoeft niet van duitsland te houden, men mag het wantrouwen en wat er in te wantrouwen valt, vindt men ook bij zijn dichters en schrijvers.
hij weet dat dit een domme gedachte is ; hij denkt het ook niet werkelijk, hij gebruikt het als een doorzichtig en ongeloofwaardig alibi.
elisabeth.
elisabeth.
cascol eet zonder haast, hij heeft de tijd en hij wil vooral niet sneller eten, omdat hij alleen is.
hij geloofde in wat toen het europa van de nieuwe orde heette.
zijn naam was paul-colin.
hij beschikte over overredingskracht en invloed en hij werd gehaat door degenen die de nieuwe orde afwezen om zijn onrecht, zijn rassenwaan, zijn bruut geweld.
men stelde zich wel voor dat het niet zo zou blijven, dat de geest weer zou gaan overheersen, maar dan moesten eerst de joden weg en de communisten en de minderwaardigen, dat wil zeggen iedereen, die niet dacht zoals de machthebbers het nodig vonden dat er gedacht werd.
op een ochtend toen colin uit zijn kantoor kwam, stond er een jongen voor de deur te wachten.
hij haalde een revolver te voorschijn en schoot die leeg op de journalist, die onmiddellijk overleed.
de jongen wist te ontvluchten, maar werd gegrepen.
hij was de zoon van een bekend bankier en zeventien jaar oud.
ik weet niet hoe zijn proces is geweest, maar hij is veroordeeld tot de strop en opgehangen.
na de oorlog is de opvolger van paul-colin, een zekere herten, die niet over zijn talent en niet over zijn invloed beschikte, als eerste gegrepen en beschuldigd van verraad, omdat hij de jongen bij de gestapo zou hebben aangegeven.
hij werd vrijwel zonder vorm van proces gefusilleerd.
naar het schijnt had hij met de zaak niets te maken.
dat weet ik niet, het doet er ook niet toe, tussen zoveel nutteloos bloed liep het zijne toch verloren. . .
ik weet niet, waarom ik je dit allemaal vertel, het heeft op de een of andere manier met mijn boek te maken, al gaat dat niet over de oorlog. . .
ik heb mij lange tijd schuldig gevoeld, niet omdat ik ooit enige sympathie heb gevoeld voor die nieuwe orde - als ik, voordien, wel eens aan een" betere" maatschappij heb gedacht dan was het er in elk geval niet een, waarin mensen om welke reden dan ook vermoord of vernederd moesten worden - maar omdat ik mij niet tegen het barbarisme heb verzet met de middelen, die toen aangewezen schenen.
zij haalt haast onmerkbaar de schouders op en cascol denkt dat zij rilt, hij trekt de deken hoger over haar heen.
uit een ver verleden drijven klanken bij hem boven : ab omni peccato. . . ab insidiis diaboli, a spiritu fornicationis, a morte perpetua. . .
weerbarstig drukt hij zijn hand vaster in de holte tussen haar dijen.
hij probeert te fluisteren, maar in de stilte van de nachtelijke kamer klinkt zijn stem luider, hortend.
" elisabeth. " " ja. " " toen ik je zag wilde ik je bezitten. " " ja. " " het is gebeurd. " " ja. " " voel je je beledigd? " " nee, ja, wel als je het mij vraagt. . . " " ik vraag het je niet. " - " jawel. " - " nee, zo is het niet bedoeld. . .
ik wil weten of je ook, zoals ik, het voelen kunt als iets dat gebeuren moest, nee, dat gewoon gebeurt, zonder dat ik iets wil verantwoorden tegenover jou of tegenover mij, zonder consequenties. " " ja, morgen zien wij elkaar niet meer, cascol, ik zal niet meer aan je denken, niet meer aan jou.
het zal een prettige herinnering zijn aan een avond, een nacht, in een vreemde stad, ver van berlijn. . . " stelt het hem gerust?
of juist niet?
hij draait zich naar haar toe, zoekt haar mond.
als zij het voelt zoals hij, dan heeft hij zich zo het leven voorgesteld, zonder verklaring, als vanzelfsprekend, een aaneenschakeling van toevallige omstandigheden.
maar het is niet zo, het is een sprookje, een verhaal om kinderen bij in slaap te wiegen.
ineens, hij weet niet waarom, denkt hij aan wat hij eens las over de vernietiging van de joden in de gaskamers en hoe een vrouw, naakt, een klein kind op de arm hield, het wat v`o`orzong, een legende vertelde, wachtend op haar beurt en hoe het kind, oog in oog met de vrouw, aandachtig luisterde tot zij. . .
" elisabeth, " begint hij weer, " je vader was arts bij het duitse leger. " " ja. "
